# -*- mode: mandoku-view; -*-
#+TITLE: 白雲樵唱集
#+DATE: 2015-08-25 00:17:19.393493
#+PROPERTY: ID KR4e0045
#+PROPERTY: BASEEDITION WYG    
#+PROPERTY: JUAN 卷四
<pb:KR4e0045_WYG_004-1a>¶
欽定四庫全書¶
　白雲樵唱集巻四¶
　　　　　　　　　　　　　明　王恭　撰¶
　五言絶句¶
　　送劉逸人還山中¶
落日鷓鴣鳴遙村送獨行峯回看不見望望有餘情¶
　　秋隂¶
寒雲將逺空落葉與飛鴻漢苑秦陵外悲凉是此中¶
<pb:KR4e0045_WYG_004-1b>¶
　　黄葉¶
帶雨飄階冷隨風著幔凉愁心故宫樹片片落寒霜¶
　　聞漁笛¶
漁人將楚竹吹向月明中莫奏凉州曲金河有斷鴻¶
　　古鏡¶
寳鏡何年鑄龍紋積暗塵非闗磨洗倦恐照白頭人¶
　　歸鳥¶
片影雲邊沒孤聲月下微雲霄千萬里何似故巢歸¶
<pb:KR4e0045_WYG_004-2a>¶
　　聽&KR0400;¶
十年聞笛恨此夕更沾襟别淚三聲下孤愁一夜深¶
　　栁塘鷺鸞¶
烟栁拂波聲霜衣汎日明青山對孤影寧倦五湖情¶
　　鷓鴣¶
緑樹殘春外雙飛錦翼齊長沙有遷客莫向雨中啼¶
　　訪鄧山人¶
飛鳥落藤花林幽小逕斜白雲深解意相與到君家¶
<pb:KR4e0045_WYG_004-2b>¶
　　踏青¶
雨晴原草新黄鳥戀行塵年少看花伴如今有幾人¶
　　草色¶
拂拂度林坰霏霏上野亭王孫歸未得空向雨中青¶
　滄洲十咏¶
　　緑湖¶
雲歸蘋葉齊雨積波聲小日夕水容青飛來雙白鳥¶
　　漁艇¶
<pb:KR4e0045_WYG_004-3a>¶
白鷗將野櫂蕩漾波光冷木落秋氣多孤篷逗霜影¶
　　蓮塘¶
荷静香露圓波深藕根白白晢誰家兒折花水邊劇¶
　　古栁隄¶
寒潮落沙堰高栁入荒烟莫把長條折秋來欲繫船¶
　　白沙岡¶
連峯沙似雪迢遞帶滄波好是殘陽外人稀野鳥多¶
　　釣磯¶
<pb:KR4e0045_WYG_004-3b>¶
片石翳雲根隠映波光曉君看直釣翁機静忘魚鳥¶
　　桃花蹊¶
幽蹊入林深仙花滿高樹笑謝滄洲人來去桃源路¶
　　竹裏軒¶
露葉凝曉烟霜枝老苔石夜半獨行時清涼滿巾舄¶
　　𤓰圃¶
烟蔓日已長露花日已滋為問東陵子何似青門時¶
　　秋香亭¶
<pb:KR4e0045_WYG_004-4a>¶
池浄秋氣寒黄花日朝露巻幔待情人幽香滿林路¶
　　鄭山人幽居¶
林虛孤鳥白花落乳泉香寂寂埀蘿下圗書共一牀¶
　　漫興¶
亂山波上逺片片似修眉山下蘼蕪草春來感别離¶
　　苔¶
要路何曽著閒門積漸多五陵松栢外隨雨上盤陀¶
　　春原牧馬圗¶
<pb:KR4e0045_WYG_004-4b>¶
芳草滿春原青驪度郭門回看天廐上若箇是承恩¶
　　度白鶴嶺¶
鶴嶺翠微分山行半白雲停&KR0406;不忍去前路市聲聞¶
　　夏夜山中¶
静夜月微明翛然萬籟清山禽忽飛起偏傍竹林鳴¶
　　水墨枯木¶
色借蒼苔古春隨野蔓空回看五陵上無樹起秋風¶
　　宿鳥¶
<pb:KR4e0045_WYG_004-5a>¶
深林纎月上嘖嘖獨棲時夜半山風急驚飛過别枝¶
　　陳滄洲遊方廣巖不果行¶
聞說乘溪櫂尋源過水西如何雨花處欲往路先迷¶
　　王將軍席上賦舊戰袍¶
先皇親賜錦著向戰場秋銷盡蟠花色將軍更未侯¶
　　題鸜鵒¶
毛衣如涴墨性慧獨能言寂寂空山去休隨衆鳥喧¶
　　贈人遊北京¶
<pb:KR4e0045_WYG_004-5b>¶
勝遊何太逺飛佩入燕京惟有灣河水東流是舊聲¶
　　秋獵¶
獵馬向風飛琱弓白錦衣平明射鵰去日暮五陵歸¶
　　落葉¶
秋風林下起亂葉正紛紛只可醉時看不堪愁夜聞¶
　　使客¶
弓騎獵平原春衣汚酒痕經過無舊主苔閉孟嘗門¶
　　送老兵還鄉¶
<pb:KR4e0045_WYG_004-6a>¶
解劍辭邊將蕭條白髮新無家也歸去勝作異鄉塵¶
　　初秋尋烏石蘭若¶
不到禪扉久靈花又早秋白雲飛欲去還被逺公留¶
　　為靈武王孟敭題水墨扇頭¶
飛步凌翠微竦身出林杪孤笑不可攀雲邊數峯小¶
　　林良箴溪山秋興扇面¶
萬葉琴邊落孤雲鳥外微家林好歸去誰厭薜蘿衣¶
　　題畫二首¶
<pb:KR4e0045_WYG_004-6b>¶
虚舟泊迴潭烟澹水容夕誰解滄浪心山空月白下¶
微風漾花潭夕景澄天鏡孤櫂信潮回蒼茫海波逈¶
　　題葡萄¶
斗酒别凉州明珠落貝丘似將寒露影添作漢宫秋¶
　　題東籬晚香圖¶
池上凌霜菊别來凡幾秋今朝見圗畫忽起故園愁¶
　　書墨菊¶
翠葉迎晚烟黄花過秋雨我思柴桑人西風但延佇¶
<pb:KR4e0045_WYG_004-7a>¶
　　書黄桂家畫鴿鶉¶
争飲耻羣雞高飛謝黄鵠落日坡草寒萋萋慣幽獨¶
　　書墨竹二首¶
何處動秋聲摵摵篔簹玉遙夜清不眠懐人在空谷¶
㲯毿翡翠羽錯落珊瑚枝鳳鳥久不至瓊簫空自吹¶
　　書海棠禽¶
裊裊棠梨枝珍禽啄花去一片落長門思君恐遲暮¶
　　書梅花雙雀¶
<pb:KR4e0045_WYG_004-7b>¶
幾欲啣環去天寒舊路迷梅邊偶相得併作一枝棲¶
　　書林景時傚米老¶
雲雨時青楓寒山野望中誰將醉時墨遙寄米家風¶
　　書陳平叔山水扇頭¶
鳥沒山意寒漁歸水容夕長嘯望林扉微風動蘿薜¶
　六言絶句¶
　　題畫¶
白首支離傲世青山獨坐忘言長嘯一聲何處斷雲流¶
<pb:KR4e0045_WYG_004-8a>¶
水仙源¶
　　書扇頭¶
茅屋埀蘿野烟青山獨樹凉蟬白首豈能忘世桐江未¶
勝滋泉¶
　　題水墨小景二首¶
白鷗門外孤艇黄葉山中一瓢惆悵青雲舊侣相思不¶
到漁樵¶
絶頂閒雲翠微孤琴野杖荆扉惆悵同聲别逺青山叙¶
<pb:KR4e0045_WYG_004-8b>¶
日行歸¶
　　墨竹¶
秋影半枝金薤上池凉露何多誰把玉簫吹斷湘江一¶
夜寒波¶
　　書山水圗為希召作¶
緑樹村邊茆舍暮雲江上漁舟白髮青山歸去玉堂金¶
馬悠悠¶
　七言絶句¶
<pb:KR4e0045_WYG_004-9a>¶
　　送人從北平軍¶
薊門霜葉正紛紛不見燕臺只見雲君去試看臺下草¶
何人更憶樂將軍¶
　　匈奴牧馬圖¶
草白隂山朔雪晴匈奴牧馬近燕城只今猶有灣河水¶
日夜東流恨不平¶
　　長信宫落花¶
深宫花謝使人愁片片隨風滿御溝妾命自憐花共薄¶
<pb:KR4e0045_WYG_004-9b>¶
君恩那似水東流¶
　　蘭亭懐古(二首/)¶
曲水飛觴迹漸陳山中花木幾回春風流内史歸何處¶
空使今人憶古人¶
祓禊亭中自漸低昔人行處草萋萋多情最是山隂鳥¶
啼向春風滿㑹稽¶
　　杜鵑花¶
蜀鳥啼來口血深染成花萼滿空林芳魂不逐風吹散¶
<pb:KR4e0045_WYG_004-10a>¶
還向天涯醉客心¶
　　漁笛¶
扁舟吹笛度横塘欸乃聲中也斷腸莫道漁郎無别恨¶
武陵雖好是他鄉¶
　　西巖蘭若¶
白雲深處磬聲微祗樹林幽映竹扉幾度月明禪榻夜¶
洞&KR0400;溪鶴也忘機¶
　　寄山中友¶
<pb:KR4e0045_WYG_004-10b>¶
一别青山音問稀白雲流水思依依不知老鶴巢邊樹¶
幾度開花幾度飛¶
　　題方壺道人山房二首¶
洞門一逕入烟霞九曲溪泉繞洞斜鐵笛一聲山月冷¶
獨騎黄鶴問仙家¶
羽人住處是仙源蔓草藤花掩洞門看罷黄庭人不見¶
唯餘寒溜與霜&KR0400;¶
　　題張良歸山圗¶
<pb:KR4e0045_WYG_004-11a>¶
抽却朝簮别漢家赤松相候在烟霞如今悟得全身計不¶
似從前博浪沙¶
　　采蓮曲二首¶
吳姬日暮隔雲歌玉腕羅裙采芰荷畫槳浮空看不見¶
娟娟微月照湖波¶
渡頭凉月映羅衣紅藕香深暑氣微忽見郎船過江去¶
一雙鸂&KR0515;背人飛¶
　　步虚詞¶
<pb:KR4e0045_WYG_004-11b>¶
緑章封事奏瑶京侍女如花弄玉笙夜半朝元人上鶴¶
九天環珮月中聲¶
　　寒塘曲¶
玉燕古釵墮寒水曲塘無波深見底茨菰菱葉爛成泥¶
唯見芙蓉抱香死¶
　　老馬¶
百戰沙塲老此身長楸宫草幾回春只今棄擲寒郊路¶
猶自悲鳴戀主人¶
<pb:KR4e0045_WYG_004-12a>¶
　　秋閨¶
埀簾空見月昏黄絡緯啼來也斷腸幾度繫書君不答¶
鴈飛應不到遼陽¶
　　孤鴈¶
鈿絃聲裏自成行無那分飛落楚霜前侶飄零何處在¶
青春作伴好還鄉¶
　　聞子規¶
枝上聲聲怨落暉居人聞此也沾衣啼時莫近湘山路¶
<pb:KR4e0045_WYG_004-12b>¶
更有長沙客未歸¶
　　咏秋風¶
青蘋江上響瀟瀟吹得林間萬葉飄何處凄凉最闗别¶
數株殘栁灞陵橋¶
　　挽僧¶
禪室焚香夜坐同寺前新塔起悲風浮雲自是同生滅¶
空使行人哭逺公¶
　　秋山¶
<pb:KR4e0045_WYG_004-13a>¶
絶頂風凄萬木黄露寒雲白色蒼蒼夜深一片藤蘿月¶
照見天河水氣凉¶
　　秋江送别¶
江亭相送欲斜暉黄葉西風動客衣惆悵孤帆今北去¶
數行白鴈又南飛¶
　　梅花城聞角¶
何處金笳報五更梅花零落滿江城人家久住應惆悵¶
況是今朝在客情¶
<pb:KR4e0045_WYG_004-13b>¶
　　輓道士¶
雲卧山房秋草青步虚聲斷月冥冥凄凉行到空壇上¶
拾得松間舊鶴翎¶
　　秋色¶
清曉微茫帶逺鴻晚隨殘照上丹楓莫將風笛頻吹却¶
恐落鄉園野樹中¶
　　酒旗¶
半幅青帘栁外新新豐市上幾回春只今緑水紅橋路¶
<pb:KR4e0045_WYG_004-14a>¶
南北應稀買酒人¶
　　秋荷¶
西風一夜鏡湖秋零落殘春逐水流猶有多情雙翡翠¶
月明夢逐采蓮舟¶
　　野塘翡翠¶
蘭苕深處好相依時向沙塘自在飛莫畏黄金收翠羽¶
呉王宫裏美人稀¶
　　訪僧不遇¶
<pb:KR4e0045_WYG_004-14b>¶
寺門深閉對青山何處浮杯更未還萬壑千峯人不見¶
滿林霜葉磬聲閒¶
　　野花¶
引蔓離披覆緑苔碧蘿深處為誰開自憐冷落山林下¶
也向春風笑一回¶
　　芭蕉¶
葉巻花紅色未乾乳鶯啼斷雨聲寒玉欄干畔宫簾側¶
不似家林醉裏看¶
<pb:KR4e0045_WYG_004-15a>¶
　　閏九日賦¶
昨日龍山把酒盃今朝還上最高臺西風不待重吹㡌¶
黄菊何因緩緩開¶
　　賦得草色寄同袍友人¶
色借羅衣緑更新樂遊原上幾回春只今烟雨河橋路¶
愁對青青憶逺人¶
　　村居¶
草徑茆扉帶軟沙隔林雞犬幾人家青山盡日埀簾坐¶
<pb:KR4e0045_WYG_004-15b>¶
落盡棕櫚一樹花¶
　　江亭送别¶
緑楊江上把離盃君去金陵幾日回淮岸蒼蒼吳樹逺¶
相思應在鳳凰臺¶
　　春鴈¶
春風一夜别衡陽楚水燕山萬里長莫怪春來便歸去¶
江南雖好是他鄉¶
　　蠶婦¶
<pb:KR4e0045_WYG_004-16a>¶
粉黛無心鬢影凉十年猶著舊衣裳東隣西舍迎鸞日¶
正是春風陌上桑¶
　　送人之京¶
送君南浦飲離觴官栁青青野水香借問風帆何處落¶
秣陵城下樹蒼蒼¶
　　衰栁¶
西風昨夜灞陵秋千樹蕭條帶驛樓莫道離人空有恨¶
暮蟬寒雀也闗愁¶
<pb:KR4e0045_WYG_004-16b>¶
　　江上聞篴¶
江上遙聞吹篴聲荻殘楓冷最闗情斷腸況是凉州曲¶
何異山陽客裏行¶
　　海城秋晚¶
西風一鴈海城頭羌笛聲中水亂流楓葉蕭蕭山月下¶
戍樓殘火幾家秋¶
　　秋城聞鴈¶
海國凉秋白鴈聲行人一騎發邊城故鄉聞此腸堪斷¶
<pb:KR4e0045_WYG_004-17a>¶
況復今朝在客情¶
　　客舍聞搗衣¶
山館&KR0400;啼碎客心惡聞何處響孤砧數聲驚覺還家夢¶
一夜挑燈憶故林¶
　　同友人尋梵宇¶
清溪一道出寒林蓮宇蕭條野樹深無數青山看不厭¶
白雲芳草兩同心¶
　　村居¶
<pb:KR4e0045_WYG_004-17b>¶
楓林草屋半蒼苔寂寂柴扉映竹開啼鳥數聲春自好¶
五陵年少不曽來¶
　　春山對酒¶
山頂春泉帶雨香數聲啼鳥近壺觴遙憐曲水蘭亭下¶
寥落風流野草長¶
　　新燕¶
海燕雙飛下栁塘主家臺榭已荒凉玉窗綉户春雲外¶
不忍翻飛過别墻¶
<pb:KR4e0045_WYG_004-18a>¶
　　山窗夜雨¶
深澗埀蘿暗竹房半枝殘燭雨聲凉蕭條樹葉千峰裏¶
不獨啼猿斷客腸¶
　　老僧¶
寺前蘿逕盡荒苔懶向人間再渡杯堦下雙松今百尺¶
青青曾是少年栽¶
　　遊岩泉寺¶
野寺迢迢隠碧岑曲欄荒殿古苔深可憐一段岩頭水¶
<pb:KR4e0045_WYG_004-18b>¶
洗盡浮生用世心¶
　　送人回京口軍¶
揚子江頭楊栁花金山對面是京華行人歸醉軍城酒¶
北向青門正熟𤓰¶
　　秋聲¶
西風初起鴈聲微千里闗河葉盡飛借問凄凉何處落¶
五陵松栢逺依依¶
　　翡翠¶
<pb:KR4e0045_WYG_004-19a>¶
品流曽不讓山鷄珠樹林深碧羽齊莫近梁王池上去¶
野烟寒雨草萋萋¶
　　山樓對酒¶
樓前積水映蒼苔巻幔孤雲落酒杯更盡一樽秋雨外¶
故山曾有幾人回¶
　　贈閩山隠者¶
隠者閒門映竹溪白雲來往伴幽棲松花正熟山中酒¶
半畝黄精葉又齊¶
<pb:KR4e0045_WYG_004-19b>¶
　　碧筩飲¶
試折青荷當玉觴緑莖通處㵼瓊漿幾回醉買西樓月¶
卧載蓮舟夢亦香¶
　　月下聞筝¶
愁心不見薛瓊瓊何處銀筝半夜聲腸斷十三絃上月¶
一絃一柱總闗情¶
　　郭幹臣五馬山房¶
昨夜愁聲落漢原長陵金粟盡啼&KR0400;誰家風木無窮思¶
<pb:KR4e0045_WYG_004-20a>¶
五馬山深獨閉門¶
　　為高漫士題支離傲世圗¶
南苑芳菲雨露新空山寂寞獨離塵也知樗散非時用¶
却倚雲林冷笑春¶
　　淵明¶
帶印何如漉酒閒五株殘栁舊鄉闗石頭城下秋烟冷¶
正是東籬采菊還¶
　　題畫馬¶
<pb:KR4e0045_WYG_004-20b>¶
逸思由來不受羈長楸宫外草萋萋流沙路逺空回首¶
寧向龍池影裏嘶¶
　　海上送别林崇高先輩二首¶
海上新晴野水春烟村花鳥送行塵十年客路堪惆悵¶
況復今朝别故人¶
朝來候舘唱離歌客裏雲山奈别何忽見陌頭千樹栁¶
青青那似故情多¶
　　聞狂客遊西岩余不能從賦此以寄¶
<pb:KR4e0045_WYG_004-21a>¶
狂客登山逸興新欲同清賞愧無因此身得似巢林鳥¶
飛去飛來不屬人¶
　　東山留别林良箴寓舍二首¶
鳳林溪上見秋風客裏相看欲轉蓬鴻鴈蕭蕭霜漸冷¶
别離況是葉聲中¶
秋原千樹葉初飛夜火遙村聽搗衣莫向他山倍惆悵¶
家林猶恐未堪歸¶
　　寄陳孟敷寓三衢¶
<pb:KR4e0045_WYG_004-21b>¶
姑篾寒山色似苔越城霜菊為誰開野藤洞口樓西月¶
付與何人照酒盃¶
　　次韻答林遵性¶
君去秋襟誰共開客庭辜負菊花盃西風野水寒禽外¶
無那相思倚嘯臺¶
　　茆齋霜月圖¶
&KR0400;斷霜空月影微半枝殘燭掩柴扉五陵年少皆纓冕¶
何事寒山獨布衣¶
<pb:KR4e0045_WYG_004-22a>¶
　　野航風雨圗¶
楓樹蕭蕭野水西楚天雲雨正凄迷滄江欲暮風潮急¶
誰汎扁舟更出溪¶
　　林虛白畫商山四皓¶
幾年雲卧得清閒總被留侯悞出山若使漢儲非早計¶
緑蘿青壁也何顔¶
　　為鄭浮丘題花鴨¶
曲欄鬬罷欲離羣還憶吹香几上聞積水天池非不到¶
<pb:KR4e0045_WYG_004-22b>¶
野塘寒葦月紛紛¶
　　生色拒霜¶
綵毫將恨寄清酣夢落西風濯錦潭却憶故園凉月曙¶
斷英殘粉濕秋衫¶
　　黄蜀葵¶
芳心曽為太陽傾雲葉離離玉露零想似茂陵仙夢逺¶
栢梁秋雨洒金莖¶
　　題林良箴所藏文與可墨竹¶
<pb:KR4e0045_WYG_004-23a>¶
兎鶻蕭條墨影深湖州真跡重千金夢回月冷閒堂曙¶
空翠濛濛上客簮¶
　　為高漫士題方壺傚米小景¶
暮雲春樹意俱閒鶴上瑤笙去不還夢覺屋梁殘月曙¶
半簾空翠米家山¶
　　澹游雨竹¶
夢入零陵見舊丘忽聞瑤瑟不勝愁覺來一片空山雨¶
散落瀟湘萬葉秋¶
<pb:KR4e0045_WYG_004-23b>¶
　　林彥衡典教英山余以墨竹寄之因題于上¶
好是篔簹玉一枝露寒金薤影離離泮林官冷閒看畫¶
知爾家園落夢思¶
　　書雲山小景¶
野杖閒行日未曛商歌休思世人聞生平最是知心物¶
祗有青山共白雲¶
　　題方壺清響生琳琅¶
壺丘仙客寫琳瑯金薤臨風片影凉夜半蒼梧飛夢到¶
<pb:KR4e0045_WYG_004-24a>¶
冷冷瑤瑟滿瀟湘¶
　　題王獻之書展巻¶
練長誰涴墨淋漓年少偏令太守知他日王孫求草聖¶
莫將疎懶傲當時¶
　　題陶靖節圖¶
束帶何須見督郵寧辭五斗便歸休秋風幾度黄花酒¶
醉看飛鴻過石頭¶
　　和靖觀梅巻¶
<pb:KR4e0045_WYG_004-24b>¶
門掩孤山少見人梅花霜鶴自為隣秪今瑪瑙坡頭月¶
唯映巢居閤下塵¶
　　鶺鴒野棘¶
野棘荒原日又殘蕭條孤影夜栖寒如今已遂連枝好¶
又恐分飛在急難¶
　　白頭公¶
竹下棠梨花漸稀白頭相對語依依五陵年少多金彈¶
莫戀殘春忘却飛¶
<pb:KR4e0045_WYG_004-25a>¶
　　題董教沔陽王以義水墨扇頭¶
暮雲歸鳥也知還烟樹蒼茫楚望閒想是泮林官暇日¶
此心遙在五華山¶
　　為浮丘鄭助教之子礦題山水扇頭¶
橋門博士本忘機柿葉房深隠翠微好是白雲攜不去¶
朝朝飛上老萊衣¶
　　書柯丹丘墨竹并古木幽篁¶
鳳簫吹斷夜初澄雲葉離披玉露凝絶勝洞庭凉月曙¶
<pb:KR4e0045_WYG_004-25b>¶
數聲瑤瑟度零陵¶
孤根曾是老風烟直節從教雨露偏憶得樂游原上路¶
漢陵千樹也蕭然¶
　　題扇頭¶
醉逐吟鞭任去遲夕陽前路更多岐上林春物仍堪賞¶
莫負秋風薜荔期¶
　　題畫贈逸人¶
潮水春深緑到門半林殘火獨家村荷衣不醉長安月¶
<pb:KR4e0045_WYG_004-26a>¶
只那鄉山夜夜&KR0400;¶
　　題高牧隠家藏西園雅集圗¶
清朝戚畹尚風流簮珮林泉結勝遊轉首西園搖落後¶
大梁佳氣也成秋¶
　　題竹木翎毛¶
蜻蜓轉逐斷香飛歌鳥殘春聽漸稀為報琅玕應結子¶
荒山秋晚鳳凰飢¶
　　墨蘭¶
<pb:KR4e0045_WYG_004-26b>¶
仙佩銷殘楚畹香為誰琴裏寄凄凉荒苔野棘稀人到¶
搖落寒山秪自芳¶
澧雲湘水思悠悠捐佩空歌總是愁自負山林幽隠性¶
不教人見也風流¶
金薤琳琅九畹秋湘臯環珮為誰留空香總逐寒霜盡¶
不比西風落葉愁¶
　　題梨花班鳩圗¶
繡頸斕斑錦翼齊梁園春樹好飛栖樂遊年少偏嫌雨¶
<pb:KR4e0045_WYG_004-27a>¶
莫向花間自在啼¶
　　書馮公肅耕讀小景¶
埀蘿雲捲讀書聲谷口人稀晚自耕不見五陵松栢外¶
秋風離黍故宫情¶
　　送樂舞生陳志淳還京¶
躑躅初紅栁作花五雲西上是京華承平欲奏鈞天樂¶
莫遣仙舟後别家¶
　　方壺竹¶
<pb:KR4e0045_WYG_004-27b>¶
一鶴東飛出楚雲手携湘緑下入羣幾多金薤琳琅影¶
散入秋聲夜夜聞¶
　　雲樹圗寄林和齋¶
曾記沙頭悵别離秋風幾度夢新安暮雲春樹無窮思¶
都付離人兩地看¶
　　題鄭浮丘家藏方壺水墨風竹¶
仙墨香銷鳳影殘上池凉水夜初乾似將帝子蒼梧瑟¶
共作秋聲萬葉寒¶
<pb:KR4e0045_WYG_004-28a>¶
天籟蕭蕭何處鳴湘江雲葉助秋聲幾多金薤琳琅影¶
何限丹丘别裏情¶
　　寄董時貢魯府紀善¶
秋風黄葉滿貧居遙憶王門獨曳裾閩海幾回深寄别¶
秣陵何事少來書¶
　　玉融潘源潤師事黄山陳平叔師歿哀甚以訃音¶
　　來告余答詩且寓傷悼之意云¶
白首悲來薤露歌黄山烟樹奈愁何逢人共惜揚雄逝¶
<pb:KR4e0045_WYG_004-28b>¶
唯有侯巴淚更多¶
流水孤雲無見期屋梁殘月夢中悲慿將一掬清秋淚¶
洒向黄山舊墨池¶
别野霜空柿葉凋曲堂雲掩墨香銷碧蘿野逕黄山裏¶
誰更登臨望落潮¶
老去誰堪逺别離斷雲流水死生期傷心欲解延陵劍¶
絓向空林若箇枝¶
　　挽方山闡維那¶
<pb:KR4e0045_WYG_004-29a>¶
雙樹花飛送斷香六時經梵轉凄凉青山何處堪埀淚¶
殘月疎鐘下影堂¶
禪心無住復無依何處飄飄隻履歸想是石橋西畔去¶
寒林空葬舊僧衣¶
來本無心去即休他時何處更同遊可憐施食臺前鳥¶
任是無情也解愁¶
翠竹黄花何處尋一團蒲草夜堂深驪珠忽度恒河水¶
空使浮生哭道林¶
<pb:KR4e0045_WYG_004-29b>¶
　　題梨花鸚鵡¶
何處珍禽緑羽衣梁王池上戀芳菲也知解語為身累¶
從此無言竟夕暉¶
　　為高延禮書秋荷鶺鴒圗¶
雙影蕭蕭鏡水清露荷遙夜落秋聲西風野照荒原夕¶
誰念孤飛憶弟兄¶
　　寄胄監鄭助教并董魯府記室¶
秋聲昨夜滿凉天多少離情夢日邊埀老更堪逢此别¶
<pb:KR4e0045_WYG_004-30a>¶
如何王謝惜中年¶
官暇行吟璧水秋曳裾閒惜鳳臺遊白門共醉吳姬酒¶
誰念滄浪是别愁¶
　　詠白蓮¶
銀浦凉雲澹不收露臺仙掌夜悠悠玉簫吹斷瑤池月¶
錯認華清水殿秋¶
　　題姑蘇吳文剛逺德祠¶
苕霅雙溪遶墓林松陵霜露古祠深宋朝冠葢兒孫在¶
<pb:KR4e0045_WYG_004-30b>¶
秋菊寒泉一片心¶
　　為鄭彥林題漁樵耕牧四畫¶
臘雪飛花溪正寒短篷孤櫂興漫漫莫憐公子魚鬚笏¶
換與滄浪一釣竿¶
谷口雲深夕磬微隔林樵唱數聲稀興來一片松蘿月¶
長為清光入夜歸¶
三畝誰同荷簣心一瓢聊隠在山隂晚來醉倒柴桑酒¶
不省門前春水深¶
<pb:KR4e0045_WYG_004-31a>¶
躑躅花殘野水生閒吹蘆管應同聲草衣不帶新豐雨¶
高卧雲根聽犢鳴¶
　　題墨菊¶
故苑寒花何處尋荒山秋雨緑蕪深一枝獨笑西風裏¶
也似柴桑玩世心¶
　　為高景度題山水¶
盤石埀蘿野翠分半山啼鳥坐來聞上林春物遙相待¶
何事將心寄白雲¶
<pb:KR4e0045_WYG_004-31b>¶
　　題林能畫竹¶
殘粉空香玉露埀石壇星夜影離離白頭已遂滋泉釣¶
擬待秋風寄一枝¶
　　為林執中賦茂林十咏¶
獨樹閒堂少四隣東風黄鳥喚行人若教飛上龍池栁¶
還憶家林薜荔春　　　右喬木新鶯¶
海雲飛盡見氷奩止水無聲墮玉蟾凉影滿天秋袂冷¶
為誰遙夜獨鈎簾　　　右方池霽月¶
<pb:KR4e0045_WYG_004-32a>¶
笑拂孤桐媚此君似攜餘興度湘雲夕林逕小人稀到¶
彈與遼天海鶴聞　　　右竹裏横琴¶
三絶韋編理尚𤣥若為殘帙究先天巻幃坐對梅花月¶
悟得羲皇未畫前　　　右梅邊對易¶
竹裏烹葵掛馬鞭松間敲火起孤烟誰知半向林中榻¶
無限風流寄輞川　　　右烹葵邀客¶
山盤霜韮夜中尊細雨清燈竹下門不是少陵才獨健¶
暮雲春樹更誰論　　　右剪韮論文¶
<pb:KR4e0045_WYG_004-32b>¶
花裏春雲拂樹開半林初日映寒苔數聲幽鳥啼來近¶
似惜紅香落酒杯　　　右花塢朝陽¶
雲影蕉臺秋氣清半簷凉雨夜深情湘簾不巻猶殘醉¶
徧向蕭蕭葉上聲　　　右蕉臺夜雨¶
琴邊霜菊襲人芳鳥外寒松落幔凉若道丘園心賞薄¶
淵明何事憶柴桑　　　右松菊流芳¶
半畝桑麻繞舍青雨餘晴翠入閒庭春來多少生生意¶
分付林扉晝莫扄　　　右桑麻積翠¶
<pb:KR4e0045_WYG_004-33a>¶
　　題墨竹¶
羞與寧王作管吹肯隨嬴女鳳樓期清平未奏雲門樂¶
幾見天寒墜葉時¶
　　書陳叔永高漫士所作小景扇頭¶
鳥外羣峰合翠微半湖烟樹隠樓扉桐江未勝龍池好¶
聊向寒磯釣夕暉¶
　　題墨梅¶
官路宫墻野水濱空香何處更宜人相思莫聽桓伊管¶
<pb:KR4e0045_WYG_004-33b>¶
吹落寒城五夜春¶
　　題呉中美水墨扇頭¶
埀蘿書室隠清秋千丈澄湖一葉舟回首上林春物早¶
未應長被白雲留¶
　　書陳摶大睡圗¶
驢背誰教一笑還白雲高卧萬機閒大梁陵樹秋聲裏¶
西華烟蘿午夢間¶
　　題界畫二圗¶
<pb:KR4e0045_WYG_004-34a>¶
飛構凌空際楚天逺臨衡霍見湘烟閣中歌舞今誰在¶
芳草春波似昔年¶
連甍複道露臺秋簮珮行隨翠輦遊應是栢梁宫宴罷¶
侍臣詞賦盡風流¶
　　題施子安家藏蕭翼賺得僧辨材蘭亭巻¶
蘭亭禊事迹空陳片石猶傳定武真自是宸居貪翫物¶
不闗蕭翼解瞞人¶
　　書高淮水墨扇¶
<pb:KR4e0045_WYG_004-34b>¶
偶坐孤亭趨不稀片雲空翠濕羅衣相逢莫話前朝事¶
剰水殘山只鴈飛¶
　　書陸大守山水二圖¶
露下滄波葉盡流千峰殘雨一絲秋孤帆謾憶桐江上¶
未勝滋泉下直鈎¶
雲際飛流見底清惟應官暇愛山行蘿衣相對林中净¶
忘却春風五馬榮¶
　　書鴝鵒小禽並枝圗¶
<pb:KR4e0045_WYG_004-35a>¶
嬌養曽嗔解語遲數聲偏醉五陵兒想應脫畧樊籠去¶
甘與鷦鷯共一枝¶
　　衮塵騮¶
暫缷銀鞍賜浴歸錦塵香撲衮龍飛誰憐習戰隂山北¶
滿地黄埃苜蓿歸¶
　　墨梅¶
花落含章㸃翠蛾曲隨羌笛動情多闗心最是巢居閣¶
淡月凉雲瑪瑙坡¶
<pb:KR4e0045_WYG_004-35b>¶
　　題林嶠扇¶
出谷閒行埜杖隨水南村北夕陽時山禽也解輕儒服¶
誰更中林獨下帷¶
　　無酒¶
三逕無資鬢已皤一瓢閒却在烟蘿何時得遂絃歌興¶
盡遣公田種术多¶
　　古寺¶
白猿啼近雨花臺林下僧稀野殿開借問蕭梁何處在¶
<pb:KR4e0045_WYG_004-36a>¶
空陵無樹有荒苔¶
野寺僧殘門半開春風禪室見莓苔數株松栢無枝葉¶
盡是唐人手自栽¶
　　送老兵還鄉¶
曽逐嫖姚出漢闗故鄉寧負老來還到家莫恨無金印¶
數畝山田夢亦閒¶
百戰沙塲一劍知龍鍾雙袖髮埀絲扁舟且逐還家興¶
莫向燕然羨勒碑¶
<pb:KR4e0045_WYG_004-36b>¶
　　二馬圗¶
紫騮嘶逐玉花驄曽是沙塲百戰功今日宛駒無汗血¶
落花芳草灞陵東¶
　　挽送校尉¶
馳逐三軍出楚闗白頭慈母望生還歸魂不到閩溪月¶
飛度臨濠若箇山¶
　　訪羽人不值¶
仙壇花落正紛紛洞入丹丘半白雲童子開門不相識¶
<pb:KR4e0045_WYG_004-37a>¶
言師西去訪茅君¶
　　詠胡椒¶
結實重畨小更繁中原無地可移根自從鼎鼐調和去¶
薑桂紛紛不共論¶
　　詠倭扇¶
半剪青荷一片風月華蕩漾露珠融誰知萬里扶桑物¶
盡屬中原掌握中¶
　　老漁¶
<pb:KR4e0045_WYG_004-37b>¶
生事終年在水鄉龍鍾雙袖鬢如霜于今不耐磯頭坐¶
閒弄兒孫卧草堂¶
　　僧房秋夜¶
古木閒岩坐入禪碧蘿飛處一燈懸蕭蕭天籟千峯月¶
夢落秋潭午夜泉¶
　　美人吹簫¶
石欄干畔緑蕉隂紫竹閒吹學鳳吟寂寂長門春掩静¶
商聲那得到君心¶
<pb:KR4e0045_WYG_004-38a>¶
　　送人度分水闗¶
鐵鎖重闗路渺漫嶺頭分水夜聲寒君今欲度歸何日¶
應使行人羨郭丹¶
　　羌兒吹笛¶
雪浄隂山片月微數聲羌笛起依稀不堪吹作梅花調¶
多少邊人尚未歸¶
　　詠秋風¶
朝來拂拂洒征衣吹得闗河葉漸稀回首茂陵何處在¶
<pb:KR4e0045_WYG_004-38b>¶
空餘汾水白雲飛¶
　　觀獵¶
九月淮天百草枯曉分千騎獵平蕪彎弓射殺南山豹¶
歸醉呉姬賣酒壚¶
　　書王孫射鴈圗¶
錦袍朱㡌緑弓絃却射飛鴻灞水邊不識栁林闗外路¶
白狼黄鼠滿秋田¶
　　挽方山上人¶
<pb:KR4e0045_WYG_004-39a>¶
新塔荒山生埜烟飄然隻履向何天禪家自是無生滅¶
塵世空餘有淚懸¶
　　慈烏¶
朝天寒隴莫霜林來往長懸反哺心借女庭前雙栗樹¶
空山不用結巢深¶
　　秋園曉步¶
凉風飛露冷飄飄菱葉茨菰色漸凋莫嘆林塘秋氣早¶
五陵烟樹亦蕭條¶
<pb:KR4e0045_WYG_004-39b>¶
　　為陳安素題洞𤣥子所寄墨梅¶
江郭遙聞鶴上笙也將仙墨寄多情相思幾度閒花落¶
厭聽孤城一笛聲¶
　　題王羲之愛鵝圗¶
雙翎閒汎墨池氷悟入霜毫思不勝遂使蕭郎窮墨妙¶
蘭亭應是掩昭陵¶
　　題趙太祖蹴毬圖¶
天上歡娯蹴畫毬太平應得侍宸遊龍姿已是黄袍貴¶
<pb:KR4e0045_WYG_004-40a>¶
何事軍中樂未休¶
　　信鳥¶
雙鳥枝頭弄早春若為飛去報音塵青綾月冷空庭曙¶
正對殘燈憶逺人¶
　　竹梅雙雀¶
倦飛雙雀也知寒梅竹霜空羽異殘回首梁園千樹晚¶
棲遲聊寄一枝安¶
　　書朱氏家藏墨竹¶
<pb:KR4e0045_WYG_004-40b>¶
叢色脩脩覆石根春風曾見長兒孫清時好製虞庭樂¶
何事青青老故園¶
　　書朱氏家藏畫鷹¶
一别長楊脫錦絛秋風閒立氣偏豪紛紛野雀休驚啅¶
自向山林惜羽毛¶
　　題孤竹¶
直節何辭老石根幾回風雨共苔痕自從悟得孤生意¶
行到梁園却厭繁¶
<pb:KR4e0045_WYG_004-41a>¶
　　高景度畫滄洲景寄舅氏陳拙脩¶
緑楊風引白鷗波波上遙峯掃黛蛾莫道同心如白水¶
渭陽回首更情多¶
　　甬東諸葛宗道所作山水小景陳師貢索題其上¶
蓬萊宫樹晚茸茸却望青青逺寄蹤應想舊時猿鶴伴¶
獨攜歸興度深松¶
　　題陳召外舘山水圗¶
雲木深深少四隣緑蘿青壁斷行人扁舟已是桃花水¶
<pb:KR4e0045_WYG_004-41b>¶
更問仙源隔幾塵¶
　　書四愛圖¶
内史風流逸思多黄庭讀罷興如何道林祗解憐鷹鳥¶
未勝臨池獨愛鵝¶
放鶴亭邊月影凉六橋行處見微霜瘦笻不過錢塘水¶
只對梅花嗅冷香¶
種藕池邊秋草深朱華曽此遇知音只今惟有濓溪水¶
照見千秋萬古心¶
<pb:KR4e0045_WYG_004-42a>¶
南宋諸陵草樹秋尚憐太史舊風流如今九畹青青色¶
正在湘潭雨裏愁¶
　　題墨菊¶
湘江閒唱九歌聲栗里應辭五斗榮誰為秋來風物冷¶
露黄烟翠不闗情¶
　　題木芙蓉¶
西風吹袖玉顔酡搖落襟期奈爾何一自鴈池清賞後¶
梁王賓客已無多¶
<pb:KR4e0045_WYG_004-42b>¶
　　書畫馬四圖¶
桃花滿背汗沾毛太僕承恩意自豪休道鹽車稀駿骨¶
逢人誰是九方臯¶
玉河氷水浴青雲嚙膝驕行逈不羣神駿祗今圖畫裏¶
灞陵誰貌舊將軍¶
監牧年深得馬情如今猶繫茜紅纓官中幾日無遊幸¶
閒向龍池緩緩行¶
背上青毛玉作團圉人欲控更回看春風幾度長楸草¶
<pb:KR4e0045_WYG_004-43a>¶
不見交河雪滿鞍¶
　　白蓮圖為番昜郭巡警賦¶
素襪凌波緑錦裳參差玉珮夜微凉清芬已在瑤池上¶
況是新承雨露香¶
　　書方壺清響生琳瑯¶
鶴上瑤笙去不還却留仙墨在人間秋風更洒篔簹玉¶
猶似凌雲響珮環¶
　　書蕭子厚牧牛圗¶
<pb:KR4e0045_WYG_004-43b>¶
閒吹蘆葉應村謳貪弄山禽忘却牛原草青青陂水緑¶
莫令文綉感莊周¶
　　柯敬仲古木竹石圗¶
龍虎飛騰鳳影孤水蒼鳴珮小珊瑚漢家陵樹秋蕭索¶
也似秋聲落畫圖¶
　　題蘇明逺墨菊¶
九月傲霜秋草衰黄花偏解與秋期玉堂天上同聲逺¶
滿目寒香欲待誰¶
<pb:KR4e0045_WYG_004-44a>¶
　　為陳石田題雪窗懸崖雙清圗¶
叢竹香深蕙草寒孤高遙在翠微間上林何限看春客¶
未借金梯此再扳¶
　　雨竹¶
篬筤枝上雨㝠㝠不似黄陵倚棹聽憶得小堂清響夜¶
銀燈猶在酒初醒¶
　　為潘序班伯時書淵明漉酒圗¶
酒漉烏中不用篘醉來身外更何求黄花栗里秋光滿¶
<pb:KR4e0045_WYG_004-44b>¶
好是無心見督郵¶
　　山水圗為陳思孝少尹題¶
孤亭閒坐共忘機華頂飛泉半夕暉莫訝小舟頻載酒¶
山林今日故人稀¶
酒船一棹鏡湖波雲掩稽峯半薜蘿休道謫仙今獨少¶
山林狂客也無多¶
　　題趙仲穆山水圖¶
渭水寒流霜葉踈桐江荒樹埜臺虛何人更把秋風釣¶
<pb:KR4e0045_WYG_004-45a>¶
興在滄浪不在魚¶
　　題陳衛之雲松軒壁畫李白觀泉¶
朝罷金鑾是醉鄉香爐飛瀑晚蒼蒼布衣早悟雲泉興¶
不到秋霜滿夜郎¶
　　羽人並舟圗¶
松下仙舟一葉閒緑波芳草異人間莫將雲水烟霞興¶
共逐浮丘竟不還¶
　　繪梨花白頭¶
<pb:KR4e0045_WYG_004-45b>¶
何處飛來共一枝任他頭首也相隨梁王池上春多少¶
幾見開花結子時¶
　　題西村陳氏所藏高待詔水墨四幅¶
松桂春深野鳥啼緑蘿飛處隠仙梯瘦笻好是行來好¶
雲白山青水滿溪¶
春水重林舊草廬半村殘雨帶歸漁空山不是無猿鶴¶
惆悵何人更隠居¶
水國霜空絶鳥飛亂山寒翠襲行衣何人獨在林間隠¶
<pb:KR4e0045_WYG_004-46a>¶
却向清時更息機¶
水墨年來誰最工玉堂詞客我心同林泉天上悠悠别¶
那得相尋似畫中¶
　　趙景哲效米水墨¶
濡須不見米南宫墨客猶傳寳晉風應有離情何處著¶
盡隨殘雨上青楓¶
　　高廷禮水墨二圖¶
龍門醉後墨壺傾京國遙傳北苑名今日玉堂相夢夜¶
<pb:KR4e0045_WYG_004-46b>¶
花曇春樹更含情¶
重林茅舍清溪口山人醉倒黄精酒峰頭昨夜春雨多¶
起拂蘿衣聽寒溜¶
　　偶題林本清界畫¶
雲裏仙臺别望遙三花飛近水精橋秋山未下麻姑鶴¶
虛負璚樓品玉簫¶
　　錢舜舉羽毛¶
嬌鳥雙飛戀淺紅樂遊原上曉嘶驄别來已少看花伴¶
<pb:KR4e0045_WYG_004-47a>¶
空對芳菲落畫中¶
我惜錢郎粉墨奇莫將花鳥讓徐熙湘簾幾度銀燈夕¶
只訝菱謌太液池¶
　　題林遵性臨方壺墨竹¶
我惜琳琅若故人一回行見一回親誰家搨得方壺影¶
醉眼看時只悟真¶
　　墨蘭三圖¶
去國誰驚蕙草秋幾回馥郁向中洲只今澤畔行吟處¶
<pb:KR4e0045_WYG_004-47b>¶
湘水無情也解愁¶
翠葉瑤花凉露飛山林誰共愛芳菲花時莫更紉為珮¶
滿目秋風楚客稀¶
三月微霜九畹寒斷香殘粉思漫漫多情公子今何處¶
白首空歌澧有蘭¶
　　書李白問月¶
銀甕閒傾采石春水天凉月夜無塵如何翠輦西行處¶
凝碧池頭照别人¶
<pb:KR4e0045_WYG_004-48a>¶
　　高太史墨竹¶
乍見琳琅憶澹游恍然金薤想湖州誰將史籕臨池法¶
醉掃湘江幾葉秋¶
　　書補之墨梅¶
楊家墨妙世間稀曽是明光勅賜歸今日畫圗流落處¶
斷香殘粉思依依¶
　　梅花城留别¶
此㑹明年未有期便將輕别作長離多情莫學千金水¶
<pb:KR4e0045_WYG_004-48b>¶
纔滿空江又落時¶
臘日山城見雪初故人别後㑹應疎沙頭無日無來鴈¶
相問從今秪寄書¶
　¶
　¶
　¶
　¶
　白雲樵唱集巻四¶
