# -*- mode: mandoku-view; -*-
#+TITLE: 白雲樵唱集
#+DATE: 2015-08-25 00:17:19.307075
#+PROPERTY: ID KR4e0045
#+PROPERTY: BASEEDITION WYG    
#+PROPERTY: JUAN 卷一
<pb:KR4e0045_WYG_001-1a>¶
欽定四庫全書¶
　白雲樵唱集巻一¶
　　　　　　　　　　　　　明　王恭　撰¶
　五言古詩¶
　　舟經彭蠡¶
楊帆過彭蠡逺見匡廬色瀑布天上來芙蓉望中碧東¶
林鐘磬逺沽酒潯陽夕楓樹忽鳴猿凄然念郷國¶
　　題諸葛孔明像¶
<pb:KR4e0045_WYG_001-1b>¶
炎祚忽云季諸侯騁雄圖棲棲劉豫州三顧何勤劬漢¶
賊不兩立一心抱區區臨崩寄大事忠憤常鬱紆鞠躬¶
乃盡瘁賢哉此丈夫¶
　　釣臺懐古¶
新室簒炎祚中興復輿圖故人即軒冕先生獨樵漁一¶
出盡交態拂袖歸桐廬豈唯黄綺輩得與巢由俱我來¶
訪遺跡髙臺倚荒蕪釃酒酧千古悲風起天隅¶
　　銅雀妓¶
<pb:KR4e0045_WYG_001-2a>¶
朝上銅雀臺夕弄管絃哀釃酒望陵樹悲風千里囘飛¶
縵絓青漢舞袖空徘徊君王不可見玉座成蒼苔¶
　　塞下曲二首¶
横行羽林兒生小邯鄲裏出塞入塞時顧勲寧顧死去¶
年戰桑乾今年戰樓蘭馬上擒突厥帳下降可汗誰知¶
百餘戰封侯竟艱難¶
登埤望烽火落日烟塵紫百戰久不歸空閨淚如水漢¶
兵十萬餘盡沒長城死城下有精靈啾啾月明裏¶
<pb:KR4e0045_WYG_001-2b>¶
　　明妃曲¶
行行出塞門飲血思長安穹廬凍不暖雪飛邊草乾漢¶
國囘頭沒嚴霜鏡中寒金鐺煑羊酪强接單于懽夜半¶
鴈聲急琵琶哀自彈¶
　　秋胡妻¶
河洲美王雎所托有深意委身事良人誓死終不二君¶
行赴陳汝妾獨深閨裏采采陌上桑翩翩路傍騎黄金¶
是何物視之若泥滓日夕采桑還行人已歸止入門拜¶
<pb:KR4e0045_WYG_001-3a>¶
髙堂適來狂馳子相顧黙無言懐慚復何已羞與斯人¶
俱將身赴河水¶
　　妾薄命¶
妾家叢臺下花顔耀青春嫁得金吾婿飄飄事邊塵昨¶
聞羽書至陣歿交河濱戰馬委沙磧兵符屬他人念此¶
每欲死淋浪淚沾巾羅襦為君解瑶瑟不復陳始信古¶
人言容華多誤身¶
　　遊天台國清寺¶
<pb:KR4e0045_WYG_001-3b>¶
飛步赤城標連峯積空翠杳靄葱蒨間千秋隠靈異石¶
橋孤鳥外香界清暉裏羣壑澹歸雲遥林引寒吹遂造¶
豐干廬垂蘿覆溪外真僧五百人各了西來意願此學¶
無生超然謝塵滓¶
　　尋清冷臺訪洽上人¶
端居在人境久沒塵壤中探竒不憚逺於焉得佳逢石¶
恠互森列臺髙絓虛空林端宿雲去竹外微逕通巖壑¶
深杳靄天花雨䝉茸洽師禪門秀戒臈同古松説法超¶
<pb:KR4e0045_WYG_001-4a>¶
上乗苦心歸妙宗予慚善根淺迷方莫能從暫此松下¶
石聊疎浮世蹤¶
　　秋塘曲¶
妾家住寒塘夫婿平原客白馬五陵遊空閨㫁行跡憶¶
昨别君時蒲生栁條碧及此君不歸登艫感秋色¶
　　送春詞¶
裊裊楊栁枝紛紛五陵兒翩翩白鼻騧燦燦黄金羈昔¶
為浣紗女今作吴王姬不惜送春去但恐換秋眉¶
<pb:KR4e0045_WYG_001-4b>¶
　　悼鄰婦¶
入水江有魚采山林有木栖栖東鄰孀悲凉守空屋年¶
荒鬻釵釧服食恒不足雖有膝下兒身為富人僕浮生¶
幾何時奄忽風中燭一旦夀命終蕭條但床蓐骨肉已¶
不收親情復誰哭徒然束縛去瘞彼沙岡麓為問里中¶
豪疇能念窮獨姬文昔埋胔千載耀芳躅¶
　　擬古¶
明月照我室攬衣起中堂北風巻帷幔羅襪微有霜崇¶
<pb:KR4e0045_WYG_001-5a>¶
蘭委芳質寒螿鳴近床平生所親者宛在天一方相思¶
無由理况此寒夜長單居易為感不覺涕沾裳¶
　　暮秋過陳氏園林¶
幽人棲隠處苔逕連深曲秋至垂橘黄霜清大梨熟方¶
池汎大影可以澄心目飲水共忘形何須狥榮祿¶
　　舟次鐔津¶
木落川氣凉鴻飛水容夕微燈射逺沙夜榜鄰幽石月¶
色凄少寒霜花坐來白遥見九華峰蒼苔但蘿薜¶
<pb:KR4e0045_WYG_001-5b>¶
　　書上方方壺醉墨山水¶
林下多白雲溪口饒水木長嘯鸞鶴羣翛然在空谷悠¶
悠山色閒浩浩波光綠寄醉墨壺中唯應道機熟¶
　　與同志汎舟得浄字¶
登艫發清嘯落日鏡湖浄微月波上澄歸雲鳥邊逈水¶
木生夏凉孤崖破隂暝矧兹簪珮同復此滄洲興中夜¶
棹歌還遥峯響烟磬¶
　　秋日山行¶
<pb:KR4e0045_WYG_001-6a>¶
清秋發佳興著屐窮翠微鳥度黄葉澗猿啼白雲扉野¶
寺隠孤磬遥峰當夕暉浮雲淡空宇石瀨清心機緬懐¶
蘇門嘯願拂林中衣長歌望薜蘿思與塵世違¶
　　獨酌言懐¶
林居絶輪鞅獨酌形亦忘百年㑹衰朽一室任荒凉寤¶
寐友千古游心見羲黄所以陶潜翁頽然卧柴桑¶
　　九月一日過崇信蘭若¶
荒山響清梵竟日無行跡釋子支遁流相逢澹空寂雲¶
<pb:KR4e0045_WYG_001-6b>¶
歸天際閒鳥度林中夕境浄秋色多心逺羣機息妙契¶
兩忘言微鐘出蘿薜¶
　　送林漢孟遊溫陵¶
月出螺渚寒扁舟水容夕獨樹起鳴猿遥山帯行客清¶
源鐘磬音金粟烟蘿碧髙唱人莫酧探幽向禪寂¶
　　送别¶
鷄鳴海氣白驅馬臨長陌逺樹帯鳴蟬孤城對行客蓬¶
累我蕭然萍流子何適相送獨銷魂青山澹寒色¶
<pb:KR4e0045_WYG_001-7a>¶
　　仲秋送人之塞上¶
河洲始鳴鴈白露沾我衣念子背郷國秋風度金微舉¶
頭見黄葉倏忽四散飛如彼逺遊子飄泊何當歸人生¶
無百年㑹面安可希行當慎霜霰皓首以為期¶
　　雨中懐瓢所¶
積雨抱幽獨齋舍何寥寥緬懐博陵子隠處唯一瓢濯¶
足雙澗深行歌七巖遥如何在城市巾舄生塵囂蕙草¶
日已萎松花日已凋相思不可見夢落寒江潮¶
<pb:KR4e0045_WYG_001-7b>¶
　　夏日過憩天王寺¶
炎暑不可度端居日方永同袍四五人共愛山中静飛¶
閣軼氛埃叢林逗蘿逕潭静日已秋竹深午猶暝初沿¶
雙溪轉稍入空中境婉婉林鳥聲悠悠野僧定平生好¶
幽玩盡日愜佳興山水發清機風泉澹初性日夕徐徐¶
歸雲間響孤磬¶
　　經友人故宅¶
策馬孤城下經過淚盈襟開門絓蠨蛸井竈莓苔深念¶
<pb:KR4e0045_WYG_001-8a>¶
彼泉下人悽然杳難尋蕭條故籬菊識我平生心攬轡¶
向前路徘徊出寒林誰知山陽笛惻愴猶至今¶
　　送别陳平叔歸黄山¶
置酒鴈峰上酣歌豁冲襟臨觴不盡醉何以慰我心望¶
望遥天雲蒼蒼逺州樹落日波上風殘鐘鳥邊嶼此别¶
雖未逺重來復何時論交愧知己握手翻成悲君卧黄¶
山雲我弄滄洲月雲月兩悠悠相思坐超忽¶
　　思誠齋為曾照磨賦¶
<pb:KR4e0045_WYG_001-8b>¶
冲漠窅無眹蒼蒼但幽𤣥仲尼既摽本兹道常豁然末¶
流矜小智百偽汨其天達人貴精一思將體乎乾齋居¶
澹而黙萬彚紛我前渾淪靈臺奥緬爾太極先衆妙倏¶
有契洞然冰鑑懸始從勿妄語終以諧聖賢誰歟洓水¶
翁千載感微言¶
　　潘源潤思義軒¶
志士顧名節商人競刀錐義路久荒沒人誰得其蹊夷¶
齊獨何為行矣西山薇猗彼延陵子髙蹤邈難期清風¶
<pb:KR4e0045_WYG_001-9a>¶
激頹靡薄俗漸澆漓豈意千世下人猶想刑儀端居貴¶
名教動息懐所宜冥心戒茍得百行從可知仲尼有明¶
訓朂爾恒自持¶
　　林伯予師宴堂¶
交久敬彌篤仲尼稱其賢廛居任湫隘豆肉不掩肩美¶
哉君臣義金石行當宣遂令太史公忻慕思執鞭吾子¶
重髙節尚友千古前堂開七巖下中有雙澗泉宴坐澹¶
無私恬然忘外喧寤寐夢先哲道存猶未捐余慚石父¶
<pb:KR4e0045_WYG_001-9b>¶
賤感激應誰憐¶
　　同林漢孟池景大静得軒壁¶
胚渾本無象聖人亦何言唯應遂初心庶以窺其源冥¶
栖守𤣥黙水木澹丘園浮雲浄空宇爽氣當前軒妙契¶
忽自領恬然忘外喧孰云吾道逺乃自靈臺根¶
　　連川醫者許得明悠然樓¶
樓居結遐想髙超世人羣冥栖寄寥廓心逺遥天雲舉¶
目見歸鳥夕嵐浮氤氳清暉曠無際攬之不盈分緬懐¶
<pb:KR4e0045_WYG_001-10a>¶
沈蛟井金繩閟苔紋靈貺亘千古英聲耀前聞以言岐¶
黄秘稽首長桑君毋令上池水獨涴靈臺焚¶
　　梁董教樂善堂¶
志士邁恒調所踐唯格言心以善自樂身將義彌敦結¶
堂奉脩&KR1329;孝養勤朝昬庭門水木秀春至池草蕃世情¶
徇榮祿所向多異門誰知貴天爵此樂難具論¶
　　題松陵吴文剛長春軒¶
習隠向微道了然𤣥牝門口含金鵝蕋身寄桃花源結¶
<pb:KR4e0045_WYG_001-10b>¶
宇閟青陽寒林變氛氳逍遥太和際發生靈臺根結想¶
夢岐伯飛聲繼軒轅希君黄芽秘永矣駐精魂¶
　　古田陳叔重著存堂¶
風樹嘆親沒含悽竟何言空餘永感下慨此雷露繁蘋¶
藻潔時祀焄蒿動精魂音容恍在睠謦欬恒若存堂虛¶
儼像設林木當前軒林木有時變此心常弗諼¶
　　清江散人為林孔逸寫前林過雨圖¶
清川帯長林雨後宜水木澹沲天影寒孤光霽人目歸¶
<pb:KR4e0045_WYG_001-11a>¶
雲澹空青虛窗響懸瀑日夕山氣佳心閒道機熟烟際¶
下遥鐘西巖數峰綠¶
　　題虎¶
麟鳳那可馴托跡窮幽邃羣動争朶頤紛紛競相噬何¶
意爪牙雄隠身翠微裏朝膳松下麋夕飲澗中水矢心¶
不咥人逍遥白雲際日與龍為徒優游保終始¶
　　寒夜宴集陳拙脩西軒¶
飛霰夜仍集寒飇鳴近林感君玉壺酒微昬忽盈襟中¶
<pb:KR4e0045_WYG_001-11b>¶
庖出豐膳劇飲成謳吟賓言無多酌主稱宜再斟人生¶
亦奚為所願常盍簪何必候離間臨風想徽音顧慙悠¶
悠者辱此恵愛深窮匱不能答嘿嘿以銘心¶
　　書懐寄所知¶
孟冬天氣肅北風何凄凉引領望江介凝霜沾我裳非¶
無越郷感别久以為常終懐首丘念欲往川無梁越鳥¶
辭舊林燕禽正南翔清川去悠悠離心日已長盛年不¶
再至𤣥鬢忽已霜駕言適皇邑逺結金與張片言不合¶
<pb:KR4e0045_WYG_001-12a>¶
意東還守空堂因書訴知己恨恨中自傷¶
　　書溪山林藪圖¶
花溪過殘雨隠處青苔紋松栝逗天影蕭蕭鸞鶴羣以¶
言丘中賞遺身寄孤雲金梯與神遇華頂青氤氲¶
　　傳别駕風樹巻¶
疾風吹庭樹逰子常苦心祿養已不逮江湖行且深鼎¶
茵豈云樂藜藿寧自任懐哉古人意錫類猶至今鄱水¶
漾寒波楚雲還逺林含悽念幽壤幾欲忘華簪¶
<pb:KR4e0045_WYG_001-12b>¶
　　題郭熙水墨為陳滄洲作¶
飛流積天鏡勝寄來花源尋林烟露晚掃石泉蘿偏瑩¶
神庶遺境歴寂焉累煩身與鳥共逺興將雲獨還以求¶
滄洲侶永矣洗心言¶
　　題林彬家畫¶
谷口翠微路深溪明藥叢宴林候巾舄巻幔來羣峰心¶
逺魚鳥狎跡幽猿鹿同行當復揺棹杳靄東林鐘¶
　　送鄭上舍縉省親之朔州¶
<pb:KR4e0045_WYG_001-13a>¶
解薛受圭組分符撫黎甿何意五馬榮翻垂曼胡纓持¶
法在權貴皇仁無此情狂歌夷門道感激誰為平驅車¶
出宛洛悠悠念徂征恒山鬱空翠晉水空流聲部曲不¶
見讓嫖姚豈知名下去且勿嘆寧親向邊營何必兒女¶
别臨岐淚縱横¶
　　送新寧簿丹徒鎦公之天官¶
翩翩瑶臺鳳鳴聲何嗈嗈本期金琅玕蹔爾栖棘叢誰¶
云小千室守道随汚隆三考未遷秩一官恒屢空兹晨¶
<pb:KR4e0045_WYG_001-13b>¶
復辭滿祖道嘶華驄驛舫茘支雨江郵榕葉風輶軒上¶
京口坐聴金陵鐘到家未幾日謁帝明光宮余亦彈&KR0227;¶
者何由托冥鴻¶
　　九日宴集盤石得諸¶
商飇號大野蕭索如孟諸落日送飛鴻千巖寒木疎置¶
酒登嘯臺舉眸極空虛酣歌醉僊菊列坐飄長裾身寄¶
猿鳥外神遊元化初飛聲瑶池鳳逺致麻姑書遥海上¶
孤月寒潮帯歸魚天空百泉響獨鶴哀有餘不見松栢¶
<pb:KR4e0045_WYG_001-14a>¶
路蒼蒼閉𤣥廬誰知委運去千載随荒墟且復酌美酒¶
揮刀膾雙魚人生非喬松不飲當何如¶
　　嵗宴别施伯予還冶城甥館¶
沂泗不可極河汾亦悠悠真源了無跡誰知遡其流愛¶
爾尚苦節擔簦適來遊披荒得微路稍見窺前修爾家¶
新寧墅來往冶城秋夜雨夢甥館殘燈憶家樓臈日湖¶
上别北風吹布裘寒山對綠酒大雪飄行舟我有跌宕¶
懐翻然積離憂臨岐嘆孤鳳去去鳴丹丘¶
<pb:KR4e0045_WYG_001-14b>¶
　　寄新寧林伯堅秀才¶
三峯過殘雨獨樹冥返照鳥外尋片雲霞邊發孤笑若¶
人滄浪心掛席淩海嶠白社偶香緣清江隠漁釣緬懐¶
中林期負我蘇門嘯榮賤非所知君其可同調¶
　　錢塘徐教諭春萱堂¶
陟屺積遥想望雲鬱重襟夫子樹叢萱羅生北堂隂愛¶
日耀朝景繁英媚華簪採掇憂可忘盼睞情何深方欣¶
祿就養亦爾道自任南陔有遺響白華多好音願言保¶
<pb:KR4e0045_WYG_001-15a>¶
貞素永懐慈母心¶
　　贈徳成巖道者¶
巢居逈無跡浮人豈知名振文掇霞采孤坐白雲英神¶
閒了遺境欲澹將寡營摽枝與野鹿邈然兩忘形適來¶
本何期倏别寧鍾情長嘯忽歸去啾啾鸞鶴聲¶
　　又¶
巖栖帯靈境寥寥布金園跫然足音少所遇麋與猿井¶
竈白雲裏枕席莓苔痕懸燈夢石榻蝙蝠飛前軒腹中¶
<pb:KR4e0045_WYG_001-15b>¶
楞伽經心解口不言衆方委塵劫此獨求真源笋笠掛¶
絶壁巻衣弄潺湲夜半月出山泉蘿四垂門了然忘天¶
地獨與静者論¶
　　遯素軒為張伯和賦¶
圭組豈不貴藜藿豈不飢達士順流坎道在随所宜囘¶
也一瓢飲禹稷恒憂時傅巖亦何卑莘野寧久微夫子¶
尚名教遯世不見知遺身衡門下守素無外馳大道且¶
囊括時來將有為非徒野鹿性偃蹇如摽枝¶
<pb:KR4e0045_WYG_001-16a>¶
　　題閩清林中叔梅林耕隠巻¶
結宇隠空翠耦耕梅花林羣嶺寄孤鳥衆溪澄一心春¶
至覘泉脈遥遥西頂岑夤緣片雲上杳靄窮源深潭雨¶
颯已至虹蜺生我襟翩翩洪厓子採藥青蘿隂手持若¶
木杖笑拂丘中琴以言得仙道豈必服黄金言既忽飛¶
去諸峰龍夜吟榛篁閟秋影石洞聞幽音翹首望不及¶
蒼然何處尋還歸理吾稼寧用競華簪¶
　　夢遊武夷吴十董大客上¶
<pb:KR4e0045_WYG_001-16b>¶
夕發紫霞想神遊紫霞峰迴飇汎輕棹九曲青芙蓉又¶
不見武夷君幽溪但濛濛九函閟仙蜕千載如花紅白¶
鹿行不返丹樓烟靄中羽士尚控鶴真人猶豢龍相攜¶
三姑石眺晚聞霜鐘毛竹隠初月天鷄鳴萬松夤緣金¶
梯上更厯千數重雙壁忽中㫁氤氲垂藥叢平鋪亘百¶
里曠逺諧心胷居人半鷄犬鼎竈并房櫳雲衣巻山罽¶
石床疑鬼工洞中兩神女瑩色桃花容一笑粲玉齒再¶
言情已通願留就金液果然愜竒逢愁君乏仙骨兹去¶
<pb:KR4e0045_WYG_001-17a>¶
迷靈蹤¶
　　題馮公夙家蔵方壼神嶽瓊林圖¶
吾愛方壺子翩翩列仙流嚥津結龍虎逍遥與天遊有¶
時發仙秘戲掃瓊林秋趨然粉墨外坐使真華愁兹峯¶
表神嶽漫漫元氣浮祥飇轉琪樹肅颯珊瑚鈎𤣥鳳隠¶
朝景三花媚靈湫伐毛紫霞裏濯足泉蘿幽黄金變綠¶
髓千嵗栖蓬丘世人哂丹汞飯稻甘蜉蝣披圖有遐想¶
其將方外求¶
<pb:KR4e0045_WYG_001-17b>¶
　　林思器席上燕别髙漫士得思字¶
月出東大堤含輝正流麗同心以綢繆何乃生離異置¶
酒登髙臺臺中筦絃思臨觴不能御恨恨心已醉憶昔¶
俱少年眷言不相棄及兹别離時衰境倏已至念君逺¶
行遊嚴駕越淮泗阿閣入雲中皇居儼迢逓京邑多故¶
人誰為願微細恨無承風翰随君發遐裔浮雲東南翔¶
夕景忽西逝安能守窮賤皓首以遺世¶
　　題林漢孟瓢所¶
<pb:KR4e0045_WYG_001-18a>¶
東林富猿鹿下有静者廬四壁無長物一瓢常晏如青¶
蘿覆虚牖落葉紛前除初疑許由室終類顔子居飯糗¶
常自樂飲泉非願餘雙澗時浣衣七巖閒著書何須洗¶
雙耳始與塵事疎¶
　　贈周谷泰赴召天京¶
王風變諸夏光嶽生才彦遂令布衣臣歘起皆纓弁馬¶
卿寧久微甯戚豈長賤扈從甘泉宮承恩未央殿金陵鬱¶
龍虎佳氣浮蔥蒨天子坐明堂羣公牧州縣竒居倜儻¶
<pb:KR4e0045_WYG_001-18b>¶
懐而無故郷戀恥學兒女仁含悽别親串綠水暎行輈¶
青山對華餞兹去復何辭皇情有深眷¶
　　方壺漁隠圖¶
滄波深不極孤棹獨容與白髮尚漁竿何心戀珪組翛¶
然水木興浩蕩沙鷗侶囘首莓苔峯蒼茫夜來雨¶
　　題鄭氏家蔵古畫¶
凉雨静氛&KR0381;孤雲結層隂飛流激荒澗嘉木澄幽林鳥¶
啼谷中静人間川上心誰為後來者當期此投簪¶
<pb:KR4e0045_WYG_001-19a>¶
　　題山水小景¶
習静喜還山山水趣方永灌木澄幽隂風泉溜華頂清¶
聴空外遥吾心坐未醒¶
空山落葉時渡口潮初長逺樹帯虛亭閒雲霽孤舫古¶
路今人行浮生幾囘往¶
　　書問耕堂¶
龎公喻劉表仲尼小樊遲為學貴自廣遺安亮無危若¶
人隠耕稼取樂寧在兹用舍随所遇榮賤心弗移閉門¶
<pb:KR4e0045_WYG_001-19b>¶
面塲囿開軒矚清池棕葉覆我牖藤花垂我衣方春始¶
微雨薄言往東菑田叟既相勉耰種恒及時稻苗日已¶
長稂莠日已稀逺心易無悶悟物兼忘疲雖云體力倦¶
斗酒聊自怡伐檀夙有戒素食良可譏豈不善微祿知¶
命復奚疑¶
　　次韻奉答鄭助教¶
凉雨浄炎燠微風松下來眷言青雲客晼晚滄洲懐翰¶
墨冠時輩風流傾衆才髙情表千仞逸足淩三台既欣¶
<pb:KR4e0045_WYG_001-20a>¶
簪珮狎復與緇錫諧清言方屢接又恐心期乖短褐逐¶
漁釣衡門翳蒿萊寧知枉髙駕酌我林中盃盡醉無復¶
辭俱忘形與骸¶
　　書金碧山水¶
羣峰絢金碧積水澄天鏡樷木生夏凉孤雲破朝暝波¶
深魚鳥同地逺衣冠勝意愜遂忘機神閒庶遺境擾擾¶
塵坌中吾將弄烟艇¶
　　書林良箴雲山幽隠圖¶
<pb:KR4e0045_WYG_001-20b>¶
滄江湛迴流野樹帯逺色白雲東山來雅與幽興集静¶
撫丘中琴時散林下帙余亦淡蕩人相期此投跡¶
　　為中林州題山水小景¶
離居襍塵想久别山水深兹來愜清玩復得諧夙心積¶
雨川上霽蕭蕭楓樹林空翠洒飛閣孤雲閒逺岑若人¶
此真隠緗帙與瑶琴悵望獨不見空期鸞鳳音¶
　　書髙謾士為陳容齋作山水圖¶
落景逗秋思深潭澄夕氛金梯拂蘿月苔泉鏡中聞但¶
<pb:KR4e0045_WYG_001-21a>¶
覺靈境幽都無浮世紛白鹿知閒遊呦呦清溪濆焚香¶
鬼谷暝輟棹花源分瑩神寫冰絃石床夢氤氲而我烟¶
霞侶今随鸞鶴羣唯餘瑶華音山水同清氛華頂何寥¶
寥我行多白雲長歌採三秀不堪持寄君¶
　　題畫二首¶
二十卧雲壑長吟招隠篇梯巖結幽構鑿石開山田時¶
經翠微峯捫蘿拂青天脱巾掛修竹酌酒揮五絃别來¶
如蓬轉兹賞竟茫然白首竟垂釣蕭條東海壖徒有鸞¶
<pb:KR4e0045_WYG_001-21b>¶
鶴心終無黄綺緣今晨展圖畫因以思林泉何時還舊¶
隠遂買秋江船¶
鶡冠飯雕胡分與時人淺道存心自𤣥豈必泉蘿逺綠¶
水浄鳴琴空林對虚館山中春桂枝倏爾飛霜滿寄語¶
青雲人投簪事應晚¶
　　題林景時水墨山水¶
向壁見空翠滿堂烟靄生都無粉墨姿但覺泉籟聲羨¶
爾丘中賞㳂源結幽盟閒尋天窻外時拂青蘿行身與¶
<pb:KR4e0045_WYG_001-22a>¶
雲共逺心將猿獨清予亦淡蕩人因之謝浮名願飡金¶
鵝蕋飛步窺蓬瀛¶
　　書周造士扇頭¶
極浦澹逺姿遥峯寫修書清暉襲房櫳緗帙生華滋嘉¶
爾日在泮還山仍下帷唯應結幽興與我琴心期¶
　　陳思孝怡偲堂¶
伯仲我同氣結交我同門懇懇互規諫夸毗奚足云常¶
懐連枝愛豈必箎與塤所親諒已篤疎者情亦敦若人¶
<pb:KR4e0045_WYG_001-22b>¶
尚古道堂構依山樊庭閒水木秀清暉藹前軒谷鳥時¶
一鳴深池芳草繁伊彼伐木詠感兹棠棣篇於焉見高¶
義薄俗難具論懐哉魯中叟千載垂嘉言¶
　　贈别陳少尹思孝服闋之天官¶
晨登無諸臺南望冶城闕垂楊夾岐路一日幾人别行¶
人惡離别僕御愁不發斯須竟參辰况乃千里訣行人¶
難久留結駟登瀛洲連宮出閶闔上有佳氣浮鳷鵲麗¶
飛觀銅龍起髙樓結托盡中貴經過皆列侯侯家連戚¶
<pb:KR4e0045_WYG_001-23a>¶
里日夕歌鐘起金貂錫元勲赤舄何几几宦游良不惡¶
冠蓋相縈絡誰懐長卿貧沈疴守藜藿¶
　　初秋同叔弢彦時遊崇山蘭若¶
習静厭紛擾幽尋給孤園翛然香林下似得桃花源一¶
鳥落天鏡千花秀禪門紛吾道機淺謬接甘露言月色¶
隠秋思荷香清夜魂終希偶緇錫永矣超塵喧¶
　　為醉樵書水墨扇頭¶
入山不辭遥愛此泉蘿僻悠然與心期孤雲澹而白谷¶
<pb:KR4e0045_WYG_001-23b>¶
神養𤣥牝應寂了空色思與静者諧投蹤寄苔石¶
　　題髙漫士¶
山郭雨新霽孤雲濕猶飛嵐嶺隠空翠石林閒清暉時¶
與同心人逍遥愛荆扉都無浮世累共我飯蕨薇日夕¶
笑分去微風拂羅衣¶
　　虛白子水墨圖為陳思孝題¶
開圖見嵩山妙趣忽已領濛濛花源隂窈窕多靈境石¶
洞閟苔紋天窻逗雲影迎秋鶡冠凉先雪荷衣冷長夜¶
<pb:KR4e0045_WYG_001-24a>¶
何所聞龍鳴在西頂¶
　　題傳别駕存省堂¶
大路久榛蕪末流異溪徑淳龎日已隳遂令此心病衆¶
偽揮我真百邪亂吾正誰知靈臺中澹然大虛静馴擾¶
無外馳澄明見初性嘉爾有道人于時復存省¶
　　張節推存心堂¶
形妙結元化虛靈獨函中瀰漫八絃内廓爾天地同以¶
言道自守了與真源逢澄明燭萬變百體俱随從外視¶
<pb:KR4e0045_WYG_001-24b>¶
失初性蕩然若乗空誰應静夜氣復與靈臺通若人抱¶
月神日夕懐深衷常慮愛物淺思將拯疲癃名堂有逺¶
意豈帷昌厥躬¶
　　書陳思孟家蔵古畫二幅¶
勝寄結幽夢逺林適孤尋澹然花源裏杳藹雲木深胸¶
次不礙物但聞丘中琴唯應棄瓢者永言諧夙心¶
　　又¶
絶壁淩山梯連峯出孤島天虛靈籟寒月隠泉蘿曉長¶
<pb:KR4e0045_WYG_001-25a>¶
嘯入蘇門跫然足音少¶
　　賦得雲溪别棹送憲從事赴京師¶
手折臺上栢送君天外心雲飛隔溪水望望隔層隂仙¶
棹去俄頃滄波杳難尋行將拂霄漢發軔當在今我有¶
千古懐寄情江海深别離貴有贐愧無雙南金¶
　　題劉炷家蔵畫¶
秦人避囂處鷄犬桃花林水石隠天鏡泉蘿聞夜琴紛¶
吾厭氛&KR0381;欲往路瀰深永懐蘇門嘯邈然塵外尋¶
<pb:KR4e0045_WYG_001-25b>¶
　　書水墨圖¶
嵐嶺閟幽搆清暉長在門閒尋鬼谷隠杳靄迷仙深灌¶
木逓葱蒨飛蘿垂可捫豁然心境異邈爾朝市喧苔際¶
坐亭午微飇散氤氲潭清浣予衣蕺芳佩蘭蓀緑水深¶
見底澄明瑩心魂孤雲石上起與爾俱無言¶
　　題髙廷禮為陳拙脩繪滄洲隠¶
我昔放仙鳥夢遊東海濱行歌小山桂遂偶滄洲人結¶
交龍門子招邀浮丘生都無簪冕繫而有山水情浮丘¶
<pb:KR4e0045_WYG_001-26a>¶
逐銅輦龍門登玉堂皤然滄洲隠與我唫滄浪有時獵¶
羣書宛在竹深處境静不遑眠中宵啓前户龍門惜暌¶
離故寫無聲詩别後見雲樹相思但悽其¶
　　偶書醉樵扇頭¶
幽谷夜來雨遥岑積鮮雲山光與潭影清輝并在君佳¶
期發琴興念爾鸞鶴羣何為解蘿薜悵然坐離分¶
　　阜陽陳果之愛日堂¶
慈竹隠疎幔慈烏巢近林春陽發衆彚寸草齊傾心懿¶
<pb:KR4e0045_WYG_001-26b>¶
彼堂上人辛勤嗣徽音至恩諒莫酧廓然天地深以兹¶
常愛日承顔競分隂常慮日苦短徂年易駸駸皇天錫¶
難老菽水當在今何必太行顛望雲佇層琴客遊阜陽¶
墅聞風感微忱誰持大手筆以著賢母箴南陔久不作¶
為君起謳吟¶
　　游竹林深處因贈拙歸居士¶
深林霽初靄氤氲逗蘿逕煩熇遍朱火愛此山中静拂¶
石雲共眠横琴鳥皆聴神閒境自𤣥物澹心逾逈超然¶
<pb:KR4e0045_WYG_001-27a>¶
維摩居水月初見性行苦人未歸巖棲獨清浄¶
　　建安王彦真善墨竹道遇新寧林彦時寫嵗寒烟¶
　　　雨為别索余就題其上¶
黄鶴久為别蒼茫雲海涯青鸞爾何來婉孌湘山期烟¶
雨變叢色虛心獨華滋於焉脱節勁豈逐春華萎二十¶
五清絃一絃一悽其鸞驚復分去鶴怨仍傷離縱使鸞¶
鶴悲終歸集瑶池梧樹秋不實天霜落寒威誰能慰孤¶
鳳日夕恒苦飢緘情寄幽夢憶君蒼筤枝¶
<pb:KR4e0045_WYG_001-27b>¶
　　題畫扇¶
山空水雲浄月出洲渚白寒葦梳幽風孤蓬逗秋色垂¶
綸久忘魚擊汰非干澤終愧坐磻溪皓首釣人國¶
　　陳大家題董羽神變圖¶
神蹤發幽秘變化誰可知𤣥感竟莫測孰能馴擾之當¶
其永潛翳曾不異蛟螭時來一奮激沛然與天期¶
　　為游道人書栖真圖¶
塵外俱太古塵内多澆漓夜即吸沆瀣晨將弄參差恬¶
<pb:KR4e0045_WYG_001-28a>¶
然不嬰物至道其無為¶
　　送陳和中赴召¶
河洲發仙舸明日過鐔津云是金臺客西遊謁紫晨乳¶
酒白玉壺送行多親賓酣歌供帳下策馬長江濱越水¶
碧到海楚山青入閩揮手謝余去遥遥&KR0978;車塵三月金¶
陵道千花白門春皇居九天上簪紱羅羣臣飄颻雙鳳¶
侶追随五龍賓日夕飯琅玕毋為凡鳥嗔兹行必特達¶
飛書報郷人¶
<pb:KR4e0045_WYG_001-28b>¶
　　錢林一崟負譴赴京師¶
澤國噭春鴈風花送離筵揮觴念行子驅車發閩川秉¶
筆事藩府辭家已三千何知公冶繫徒使尼父怜翹首¶
白雲岡含悽鶺鴒篇囘林顧天屬逺道同周旋白璧非¶
不貴精誠合其天明當抵京邑秦臺鏡髙懸含恩沐春¶
露發興歸秋田故里足禾黍西崖好林泉選幽拂霞坐¶
尋雲謁金仙閒來結吟社蹔割寰中縁¶
　　琴樂子墨菊襍以竹蘭貽張氏清玩¶
<pb:KR4e0045_WYG_001-29a>¶
何事采三秀清時謌考槃緬懐長林子荷衣而鶡冠墜¶
露當朝飲落英為夜飡清冷上池水一吸無留殘嗟爾¶
郢中思徒勞抱琴彈唯應褰芳者可以同嵗寒¶
　　雨夜舟中作¶
落日浮洞庭宵分逗烟舸側聞巴陵鐘遥愛君山火片¶
雨潭上來凉聲滿髙卧龍鳴秋籟寒蛟泣靈珠堕瑶瑟¶
何悽其蒼梧曉來過誰能問重華空鼓瀟湘柂¶
　　哭滄洲陳景明處士¶
<pb:KR4e0045_WYG_001-29b>¶
盥櫛中夜起悲謌淚盈襟啣哀思明哲徒有不死心昔¶
來論久要落落襟期妙當以古人求今人少同調君家¶
足文獻勝事令人羨脱畧逺膏腴追随狎貧賤出入戀¶
同聲去留無吝情争聞栁下風競播栗里名平生愛精¶
獵著作多盈篋晨抄不輟手夕誦未交睫客來即命觴¶
謔浪如疎狂醉後又分詠敏捷皆成章有時忽得句夜¶
半叩予户開門見月明相邀到天曙心跡兩悠悠功名¶
無所求共吟蕭寺雨同醉鏡湖秋長懐武夷趣欲往嗟¶
<pb:KR4e0045_WYG_001-30a>¶
遲暮終羨子長遊空憐向平去我本東西人移家託芳¶
鄰綈袍意所戀尊酒情益親銘鐫向心骨倏爾驚存歿¶
開篋見遺書迸然涕俱出憶昨登洪山徘徊蒼翠間俛¶
仰遽云歿𤣥廬竟掩闗吞聲不能道感激滄洲皓悵望無¶
還期滄洲長春草¶
　　題吴奉使貪泉巻¶
寧浣盜泉水寧爨惡木薪貪泉爾何物一歃移我真甘¶
冽滋華池清冷沁丹府誰知靈臺根倏爾成幽蠧我聞¶
<pb:KR4e0045_WYG_001-30b>¶
濯纓者尚取滄浪清朝歌與勝母昔賢憎其名至人方¶
寸間澹然太虛浄常以堅白存何憂及緇磷于役念靡¶
盬時時顧王程唯應貪泉戒永以資㢘明¶
　歌行¶
　　夷門懐古¶
策馬夷門道蕭條愁殺人魏王公子不復見大梁宮殿¶
随灰塵七雄戈劍紛相擊秦兵已在邯鄲陌晉鄙難迴¶
朱亥椎如姬早中侯嬴策春去秋來百草青古城落日¶
<pb:KR4e0045_WYG_001-31a>¶
烟塵生眼前不見抱闗者世上空傳俠客名秋天揺落¶
多愁思信陵原頭木應死誰見豪門愛士時惟有東流¶
汴河水¶
　　隋堤栁¶
君不見長堤栁何嬝娜廣陵二月三月時兩堤人看青¶
絲嚲憶昔繁華大業秋此地曾經繫綵舟鶯聲忽起黎¶
陽變風光不駐江都遊千年往事東流去栁色依依舊¶
行路傷心不必嘆銷沉囘首唐陵幾株樹¶
<pb:KR4e0045_WYG_001-31b>¶
　　羽林少年行¶
生少事嫖姚出身羽林子力戰三邊豈顧身報讎千里¶
曾輕死相看雪刃氣如虹白日横行都市中鳴鞭走馬¶
入州縣紛紛郎吏争趨風自言家住邯鄲陌出入金門¶
侍君側門前不數五侯賓醉裏常輕二千石日晚長楸¶
校獵歸可怜人馬生光輝自矜恩寵常如此大笑傍人¶
終布衣¶
　　賦得函谷闗送人入秦¶
<pb:KR4e0045_WYG_001-32a>¶
迢迢函谷闗北壯秦山路闗門今古幾人行荆棘荒凉¶
惟古樹君不見伯陽迢逓西入闗騎得青牛去不還田¶
文愛材客滿座鷄鳴犬吠今茫然秋風黄葉重闗下金¶
鎖平明出車馬男兒獨數棄繻人隠士曾聞抱闗者君¶
去西遊幾日歸五侯七貴相追随歸時為問闗城吏莫¶
笑行人終布衣¶
　　謾歌¶
飲君玉壺酒聴我擊劍歌孝王賓客久寂寞梁園修竹¶
<pb:KR4e0045_WYG_001-32b>¶
今如何五陵年少無知已膠漆陳雷更誰是昨日青雲¶
四五人棄我悠悠一盃水錦袍白馬何匆匆當街上馬¶
生春風並轡朝迴雙樹下看花醉倒五陵東他人逐勢¶
争先後佇立道傍齊拜手君不見張良韓信貧流落江¶
湖聊寄生一朝恩寵賜顔色豈得長為飄泊人¶
　　從軍行¶
少小事嫖姚辛苦烟塵裏力盡三邊境未歸身經百戰¶
常輕死古戍蒼蒼絶塞邊黄沙白草暗祁連將軍金印¶
<pb:KR4e0045_WYG_001-33a>¶
不得佩麾下銕衣今已穿往來隂磧狼山下破訥峯南¶
戰初罷走馬交河雪下時洗兵瀚海鴻飛夜戰骨蕭條¶
翳草根邊烽寂寞照營門只知邊將封侯貴不見沙塲¶
愁㫁魂¶
　　書鄭伯固冷齋巻¶
肉食厭藜藿貂衣哂逢掖朝醉邯鄲春莫宿平原宅香¶
街白馬動行軒羨君讀書長閉門華堂綺席仍擊鐘羨¶
君一瓢常屢空石崇舍下金如土田蚡門前客無數君¶
<pb:KR4e0045_WYG_001-33b>¶
將富貴等浮雲却向人間獨辛苦髙齋巻幔對青山曲¶
几殘尊野菜盤簾前水鳥將心逺燈下松霜落夢寒幾¶
年在泮閒搔首祿米何曾足沽酒弟子頻分出首符故¶
人已結朝天綬他時青紫繫黄金莫負悠悠冰雪心¶
　　溫陵留别陳四博士¶
軍城臘月桐葉飛北風蕭蕭吹客衣旅館狂歌轉蕭索¶
故園長望空依微吳姬酒醒春還早那似繁華舊時好¶
五陵白馬盡浮雲甲第朱門共秋草怜君十載教溫陵¶
<pb:KR4e0045_WYG_001-34a>¶
不向青雲嘆未能堂下諸生揖胡瓊海内賢豪趨李膺¶
往來京國知名久健筆雄詞世稀有草聖曾驚御史驄¶
風流每醉將軍酒他郷生計近何如桐下蕭條楊子居¶
夜雨長愁舊國栁秋風忽憶故江魚嘆予飄泊紅塵裏¶
相識惟君最知已問我年來只布衣念我家貧尚如此悠¶
悠萍水各東西也似飛鴻踏雪泥百年心事難傾寫千¶
里雲山又解攜迢迢金粟清源洞野鳥山花日迎送别¶
後清猿夜夜聲知君空有相思夢¶
<pb:KR4e0045_WYG_001-34b>¶
　　故人陳孟敷董教三衢適以事歸未幾亟還竟弗¶
　　　獲面使人怏怏故有是作¶
朝濟越江帆莫投冶城郭寒日衣上殘微霜草頭落城¶
南種栁春復春幾度經過憶故人故人得官未得意青¶
袍束帶聊裹身蕭條客舍三衢裏一片柯山對烏几得¶
錢便買浙江魚渾家衣食公田米忽聞君來喜不定幾¶
日狂歌候蘿徑斗酒空餘别後期扁舟祗是山隂興如¶
何歸騎太匆匆冠蓋紛紛祖錢同嗟予參差忽不見悵¶
<pb:KR4e0045_WYG_001-35a>¶
望青天飛塞鴻¶
　　題閩士倪生渠陽軍中春暉堂巻¶
倪生倜儻人眼白天下士腹中千巻人豈知未肯低頭¶
拾青紫如何孤劍獨從軍迢逓郷山隔楚雲鴻鴈聲中¶
空弔影鶺鴒原上嘆離羣故園夢逺心常到惆悵庭幃¶
日應老落羽偏憐反哺烏春暉倍憶忘憂草春暉&KR0177;&KR0177;¶
照營門遊子時時念母恩白雲幾度頻囘首邊月何人¶
不㫁魂荒城古戍無州縣瘴水蠻烟雜霜霰相逢俱是¶
<pb:KR4e0045_WYG_001-35b>¶
五溪兒寄書不到三秋燕昨夜寧親賦獨還西風殘葉¶
穆陵闗衣沾彭蠡湖邊雨路指無諸郭裏山君家更在¶
羅江浦丹茘花香酒如乳菽水重歡膝下情風沙不記¶
軍中苦匆匆又説别家林衣上仍縫慈母針時平邊塞¶
無烽火知爾長懸愛日心¶
　　題水墨小景¶
江城何人夜吹笛零落梅花曉無跡仙橋蒼茫隔海青¶
人烟寂歴連秋色何處征帆天際歸夕陽楓樹鳥邊微¶
<pb:KR4e0045_WYG_001-36a>¶
磯頭亦有垂綸者甘向滄浪老布衣¶
　　歌行送别林良箴¶
拔劍擊銅斗醉作遊子歌凉風蕭蕭堕梧葉清猿嫋嫋¶
啼緑蘿羨君為人好風采誰那襟期隔山海握手頻分¶
兩地愁卜鄰空費千金買買臣蕭條主父貧布褐羮藜¶
多苦辛我今與子俱未達蹭蹬豈若尋常人伯勞東飛¶
燕西去斗酒相懽别岐路座上同聲歌送君杜陵野客¶
心偏苦雙溪竹嶼入雲林君去攜書更抱琴近聞下榻¶
<pb:KR4e0045_WYG_001-36b>¶
多賢者若箇交遊情最深¶
　　題洞雲耕隠巻¶
悠悠江上雲落落洞中叟老大還耕谷口田風流亦種¶
柴桑栁蕭散孤雲野鳥邊夕陽門巷桔橰懸秋風落葉¶
黄花酒盤石垂蘿白日眠曉籬野菜迎霜緑晚飯山厨¶
旋蠧穀羞逐鄰翁日販繒懶随年少時干祿門前春雨¶
泥復深辛苦由來不愧心鹿門向在雲深處劉表殷勤¶
那得尋¶
<pb:KR4e0045_WYG_001-37a>¶
　　浮峯歌送進士陳以義貢京師¶
海上迢迢江水東江心絶巘青芙蓉横空積靄幾千丈¶
緑蘿嫋嫋花濛濛深沈玉鏡浮仙島黛色青青不堪掃¶
芳草磯頭望欲流夕陽渡口看還好翠壁紅泉髙際天¶
閒雲古木相連延嵐烟瀑雨猿聲裏僧舍人家鳥道邊¶
仙舟江上何瀟洒此地那能駐君馬思爾青雲得意時¶
莫忘幽期緑蘿下¶
　　海上仙槎贈丘二之儋州長史¶
<pb:KR4e0045_WYG_001-37b>¶
海上仙槎流汎汎槎枒古木連枝蔓凉秋八月風正髙¶
淩轢鯨鯢泛霄漢依微珊瑚樹髣髴扶桑株宛疑太乙¶
紅蓮葉絶勝鯨髙赤鯉魚随風飄飄五雲上烟霞為蓬¶
浪為槳坐看神女弄珠遊卧聴鮫靈剪綃響憶昔漂流¶
海島間載得仙翁去不還又乗漢使河源裏星斗離離¶
衣上寒析木津黄姑渚白波漫漫澹空宇袖得天孫采¶
石歸始知身到銀河裏君為仙吏下炎州黎母山青瘴¶
海秋功成畢竟朝天去且著靈槎汗漫遊¶
<pb:KR4e0045_WYG_001-38a>¶
　　送林九博士秩滿之天官¶
我聞昔時伸䝉子乃在籌峰白雲裏一朝髙議動金門¶
千載香名照青史君是伸䝉幾葉孫世澤流傳今尚存¶
寧將詞賦客梁苑肯随劒裏趨平原重林書舍何瀟洒¶
花嶼南頭董峯下巷曲能迴長者車門前每繫青驄馬¶
未年三十教黌宮官舍瀟然多好容坐上談經若流水¶
衆中答問如撞鐘今年官滿朝京國殘葉秋風逗行客¶
淛水寒山鳥外青吴門曙月烟中白九月秣陵鴻鴈飛¶
<pb:KR4e0045_WYG_001-38b>¶
霜花撲人初著衣日晚行過石渠署天明入覲黄金扉¶
蓬萊參差五雲遍鍾阜蒼蒼壓淮甸鳳闕韶音嫋嫋聞¶
龍池栁色深深見此去應懐明主恩石田茅舍不須言¶
男兒亦在功名早何必栖栖戀故園城隅别酒同傾寫¶
愧我蕭條孟諸野相送寒江萬古心他年來問山中者¶
　　陳思孝石田山房¶
阿誰書室山隂墅舊是郎官棲隠處山頭先雪剪茅茨¶
石上開雲種禾黍禾黍秋香酒滿盃緑蘿花發映莓苔¶
<pb:KR4e0045_WYG_001-39a>¶
龍龕樹底鐘初㫁金漆湖邊月又來柴門盡日人稀到¶
山葉無風自飛堕階下紅泉鳥飲殘谷口青泥鹿行破¶
憶昨郎官未仕時石田茅舍此栖遲青山醉逐漁樵伴¶
白眼羞逢杜宛兒金陵大道青天上别後丘園也惆悵¶
四壁寒蛩夜夜聲一簾草蔓青青長往事浮雲共渺然¶
風流嘉政歿仍傳舊篋愁看書尚在開門時見揭猶懸¶
看君亦是青雲器野性還應愛山水髙卧山中絶世塵¶
蕭蕭風木更悲辛男兒達節有如此未必尋常畎畝人¶
<pb:KR4e0045_WYG_001-39b>¶
　　賦得劒津送鄭孟宣之江右考文¶
閩溪迢迢絓絶壁平津之水深千尺神物湮沈不復知¶
往往潭心飛霹靂銀河掩映流寒聲玻瓈井底雙龍行¶
九華山色紛照耀丹楓寂歴秋風鳴吾夫子浮丘生送¶
君幾度持文衡扁舟觸熱那可度來往津頭須濯纓¶
　　送林彦賓重廬州省兄¶
斗酒不忍别空歌嘆離羣夢随楚天鳥心逐淮山雲九¶
月梨花紅千門響砧杵朝拂車上霜暮投月中墅一别¶
<pb:KR4e0045_WYG_001-40a>¶
連枝幾㫁魂秋風又念鶺鴒原此行莫作分飛鴈看爾¶
雙雙歸故園¶
　　題林良箴琴樂巻¶
太樸日已逺希音竟誰憐見君奏流水邈然無徽絃絃¶
中掩抑多深思世上誰能識君意愛客寧無沽酒資得¶
錢祗是修琴費四十年髙尚不官琴心應與道心閒羨¶
君布衣能自樂知君一瓢能自寛興來拂宮羽泠然轉¶
清商脱畧徽軫外人琴兩相忘隂林折竹寒蕭洒暗水¶
<pb:KR4e0045_WYG_001-40b>¶
流冰雨飄瓦雪海凉天落鴈秋空山臘月烏啼夜山妻¶
聴曲欲忘貧稺子弄絃心亦淳閉門不受知音賞應似¶
悠悠太古民¶
　　陳平叔醉墨堂¶
黄山筆塚連糟丘墨池酒泉相映流霜毫畫酣玉薤露¶
雲箋夜酗蒲萄秋黄山中人鶡冠子身裹緑蘿著雙履¶
蕭洒唯應繼右軍濩落偏能如長史山人草聖自豪雄¶
何事栖遲酩酊中年過五十無名位其奈蕭然滄海東¶
<pb:KR4e0045_WYG_001-41a>¶
硯屛顛倒烏皮几落日壚頭睡初起向壁憑陵小吏驚¶
據床揮霍郎官喜七閩大姓五陵兒握粟持金豈顧之¶
心同氣合即揮洒歸卧山中無所為想當脱腕臨池處¶
興入寥天與神遇深沈鐵綆鎖寒蛟偃蹇烏藤絓髙樹¶
魚麗雲鳥勢縈紆疑是將軍破骨都&KR0406;麟翳鳳何飄忽¶
倏忽仙遊蕋珠闕又如祇苑説空禪靈花厯亂迷諸天¶
離麗落磊千萬態流水行雲皆自然醒來不記濡頭墨¶
千尺寒濤照眼白淮海仍傳寳晉風長沙復見蔵真跡¶
<pb:KR4e0045_WYG_001-41b>¶
黄山茆宇思悠悠柿葉青青覆酒樓白頭未遂中書貴¶
風流亦似醉郷侯¶
　　黄氏小圃¶
漢隂丈人心不羈生小灌園無是非寧辭白髮常抱甕¶
大笑傍人皆用機吾觀夫子偏同調未肯逢時發哂笑¶
五十仍無簪冕榮半生獨得丘園妙君家累葉尚髙節¶
太華三峯見秋月仙都白首卧松雲官署清風洒蘭雪¶
霜露凄凄薄故林幾囘風木感情深疎燈細雨懐親夢¶
<pb:KR4e0045_WYG_001-42a>¶
白石清池養道心藥欄花徑青山下若比平泉更瀟洒¶
清齋時對去官人習静長留采芳者澗水世事日灌園¶
浮雲世事不須論從教紈綺輕荷葉不分羶腥薄菜根¶
有時兀坐榕隂裏悠悠目送孤鴻起向人不飲少陵杯¶
開口常輕馬遷史燕綵堂深日日春來清堂上好娱賓¶
嗟予江海流離客愧爾林泉淡蕩人¶
　　題邑造士吴中美胡山書室¶
鄴侯架上書如積金薤琅玕映奎璧縱横㫁墨莽多岐¶
<pb:KR4e0045_WYG_001-42b>¶
浩蕩真源了無跡延陵書舍帶湖山湖上書聲掩靄間¶
閉户不知秋葉落巻帷或見暮雲還山童洗硯春池黑¶
仙侶吹藜夜烟白半榻清暉草帶間一簾風露芸香夕¶
青春衣綵尚趨庭永日琴尊復聚星吟邊狹水牽長鏡¶
醉裏青天掃畫屏幾年在泮非常調猶未攜書發西笑¶
心跡空冷魚鳥知文章已作簪纓料同輩紛紛似子稀¶
誦詩三百解人頤愁君便逐青雲去誰共山中薜茘期¶
　　送别陳思孝赴天京兼寄董鄭二先輩¶
<pb:KR4e0045_WYG_001-43a>¶
沙口栁條色滄波㫁歸鴻君承紫泥詔西上蓬萊宮憶¶
君久抱干將器三尺鵜膏未曾試君不見驊騮叱撥人¶
豈知一蹴方看小千里黄金不獨累層臺宣室猶聞此¶
夜開郭隗已知天下士漢文偏愛洛陽才只今四海同¶
車轍萬乗宵衣候明哲報主應懐國士恩承家莫負郎¶
官節鄭䖍况是槁門客早晚龍池道相憶仲舒三策已¶
成名闕下相逢亦寄聲青絲白馬金陵道酒幔河橋對¶
春草天朝此去故人多江海誰憐布衣老舟從故里莫¶
<pb:KR4e0045_WYG_001-43b>¶
停橈春水桃花半落潮自慚落拓空華髮看爾飛騰上¶
赤霄¶
　　籌峰歌為長樂尹王道齋賦¶
海上羣峰一峰别羣山向下如丘垤雲開華頂見琉球¶
天盡滄波帶吴越元氣鴻濛濕不飛凉霜五月襲人衣¶
逈臨飛鳥空青外始識籌峰天下稀石林隂洞何冥密¶
萬籟天聲散秋色南澗飛泉鶴夢清太隂積雨龍漦白¶
我聞伸䝉子雲卧清暉裏一旦金馬門名髙此山水憶¶
<pb:KR4e0045_WYG_001-44a>¶
昨伸䝉駡賊時悠悠往事亦堪悲支離一代忠臣義感¶
激千秋達士知郎官作縣先名節獨訪遺蹤弔前列載¶
酒唯澆石上苔囘鞭不醉山中月東山歌酒蘭亭筆疎¶
散當年竟何益願君遺愛比桐郷功名記在籌峰石¶
　　送長樂林彦衡之嘉禾文學¶
先生考滿家尚貧十年坐見淮山春一官今來未得意¶
匹馬東還喜拜親君家世業多文獻堂上儲書萬餘巻¶
腹中琅玕不自矜宛西騏驥令人羨承恩今復教吴中¶
<pb:KR4e0045_WYG_001-44b>¶
祿薄官卑道益崇銅墨相逢皆磬折衣冠駢立競趨風¶
閩天九月秋蕭索寒葉吹霜鴈邊落壚頭酌酒醉黄花¶
大隄凉月照金沙金沙隄上愁為别一片孤帆度江浙¶
若遇三衢見故人為言白髮鏡中新¶
　　題張師蘷木石¶
荒村怪石連樹根古苔蒙茸野棘繁蛟龍騰空虎豹蹲¶
寒霜落月啼清猿石門窈窕通仙源我欲飄飄絶世喧¶
櫟山老人無復存往往人間驚墨痕夢著銀簫亦㫁魂¶
<pb:KR4e0045_WYG_001-45a>¶
埀蘿飛鳥如可捫石泉泠泠洗心言白雲飛來誰與論¶
　　賦得鶴山訪舊送别余緩自軍中還溫陵尋許秀¶
　　　才¶
余生笑結曼胡纓許子衣褐應逃名綠波芳草怨離别¶
渭樹江雲今古情昨夜城頭吹笛聲相思起聴落梅行¶
梅花江上潮空白黄鶴山中月自明石田茆舍溫陵上¶
飯稻看書亦疎放去日兒童半白頭舊時猿鶴今無恙¶
念此令人思轉悲郷心已掛刺桐枝明朝疋馬溫陵道¶
<pb:KR4e0045_WYG_001-45b>¶
不負秋風鷄黍期¶
　　送李浩復永寧¶
對酒擊長劍男兒重横門行騎紫韁馬笑結曼胡纓常¶
思肝膽瀝竟未嫖姚識時來激忠憤身與鴻毛擲爾今¶
年少才堪數逺逐旌麾在行伍幕下還教重阿朦軍中¶
已見留孫楚七閩自是古秦封今日溫陵鎮尚雄時平¶
瘴海無邊警天盡琉球見逺峯往來射獵寒沙磧住久¶
翻忘異郷陌紫莢花深騎影迷刺桐葉暗炊烟積昨日¶
<pb:KR4e0045_WYG_001-46a>¶
單車奉檄歸過門應得訪庭闈蹔随旅鴈雲邊落又逐¶
征帆海上飛燕然北去南交趾石刻銅標今尚爾為報¶
邊頭將士知丹青好在雲臺裏¶
　　書三山竒觀圖¶
七閩山水多竒勝秦漢封疆古來盛無諸建國何英雄¶
赤土分茆於此中荒城野水行人度細栁青榕舊宮路¶
浮世空歌逐鹿時㫁磯不辨屠龍處忽從圖畫見三山¶
正在無諸故壘間麗譙官署人烟積塔廟琳宮野照閒¶
<pb:KR4e0045_WYG_001-46b>¶
琳宮塔廟相輝映平逺清泠海天逈落葉霜傳鳥外鐘¶
垂蘿月隠烟中磬東城西郭騎紛紛旌節朝朝候使君¶
誰拂塵衣訪仙跡獨淩三島望孤雲¶
　　送釋大冶歸省還西塔蘭若¶
西峯塔影連青漢天半鈴聲度飛鴈朝散靈花世界香¶
夜懸燈火星河爛此僧年少著袈裟手持木杖口楞伽¶
身寄空門如槁木心將秋水植蓮花兩峰宴坐談空寂¶
何事家山動遥憶定裏啼烏返哺聲别時春草忘憂色¶
<pb:KR4e0045_WYG_001-47a>¶
學道由來不顧郷道成應復念髙堂衲衣暫借斒斕舞¶
夀酒唯傾般若湯清風溪上迴輕舸紅葉吹霜向人墮願¶
結三生石上期只恐他生復無我此别悠悠幾日逢囘¶
風暮雨送行蹤孤雲野鶴悠悠去目㫁金鰲一片峰¶
　　送華石上人還樵陽西塔¶
金天向西多佛祖寳筏東來多梵語直指單傳悟者稀¶
沙門衲子徒辛苦初聞祇苑布黄金復有袈裟入少林¶
夜雪齊腰將見性霜刀落臂始安心西峯法侶多僧氣¶
<pb:KR4e0045_WYG_001-47b>¶
曾與空門掌書記半偈應超最上乗萬縁只合西來意¶
白雲郷館去遲遲憶得從前别母時今日重尋故園樹¶
幾囘落葉又抽枝秋風野水黄花路浮世相逢偶相聚¶
𤣥度清談不復期道林笑别知何處去去滄波難重陳¶
青山明月與誰鄰連天塔影空青外唯將法雨謝時人¶
　　書香山九老圖¶
唐家名臣白居易暮年脱略青雲器抗節羞趨當路門¶
拂衣起謝人間事以兹疎㪚愛香山洛下羣公亦遂閒¶
<pb:KR4e0045_WYG_001-48a>¶
玉堂金馬俱殘夢流水孤雲同去還石樓烟樹朦朧見¶
八節迴灘瀉秋練雲衣落落古松姿鶴髮皤皤凍梨面¶
人生宦達應如此豈必浮名絓青史楚國三生少見機¶
竹林七子徒為爾名遂身閒古所稀洛陽山水又清暉¶
青山何處無佳賞白首湮沈空布衣¶
　　題㑹稽吴漢津逺遊巻¶
驥足小千里鵬飛搏九州唯應星軺使得以窮周遊騑¶
騑四牡今何往秦漢山川古風壤聖主恩綏下國時王¶
<pb:KR4e0045_WYG_001-48b>¶
人位列諸侯上官船昨夜廣陵秋二十四橋聞棹謳長¶
淮栁色迷津吏一片揚州帶驛樓單車又發閩闗道九¶
曲溪山舊來好沈劒波深歴歴雲釣龍磯㫁青青草君¶
不見主父西遊久不歸蘇秦金盡故交稀寧持使節啣¶
君命出入臣藩復帝畿春風太液花如霧夜月瀛洲訪¶
仙侶白下亭西賣酒家鳳凰臺北吹簫處故園迢逓㑹¶
稽山鏡水仙舟也夢還若使功成拂衣去此心長在五¶
雲間¶
<pb:KR4e0045_WYG_001-49a>¶
　　奉寄浮丘鄭助教兼柬董記室¶
西膠博士金門客白馬青袍夾城陌天池種藻上林花¶
身受皇恩不顧家春風幾見橋門栁祿米唯應足沽酒¶
囊無一物寄妻孥篋有空書示僚友憶昨驪駒未别郷¶
新寧山水競風光縣人争揖芭蕉館墨客都尋柿葉房¶
六平山下秋同屐半占峰南夜聯席别後相思何處尋¶
鳳臺碧草連天色王門記室最情親官暇相過徳有鄰¶
飛札定應思漫士因風也或寄樵人¶
<pb:KR4e0045_WYG_001-49b>¶
　　答黄嗣傑兼柬王介軒先輩¶
沙館忽歸夢楓州空月明與君别來凡幾日相思不覺¶
聞秋聲來清小苑霜初肅扶留葉大甘蔗熟青山繞舍¶
雲半間黄菊吹香酒千斛瀛洲仙侶久忘機昔時驄馬¶
今布衣共君兄弟日攜手閒看孤鴻天外飛¶
　　書漫士為陳拙脩繪滄洲别墅¶
金隄沙北鏡湖東前窺籌嶺後爐峰滄洲老人年七十¶
朝朝宴坐於其中葛巾竹杖何蕭散卧愛清暉不知晚¶
<pb:KR4e0045_WYG_001-50a>¶
魏闕青雲夢裏過謝池碧草吟中滿五岳仙遊去路深¶
擊鮮子舍費千金如何白髪滄洲上野鶴閒雲一片心¶
龍涎酒琖鸕鷀勺逺勝仙家大𤣥酪送客天明水鳥啼¶
彈絃夜静簷花落龍門髙士掃新圖揮霍霜毫倒墨壺京¶
國浮丘亦知已題詩早晚寄東湖¶
　　送林彦衡子婿遊漢赴嘉禾吉期¶
蜀葵初黄栁飛雪棹歌聲裏行人别别思空随海上波¶
客心已醉吴中月嘉禾山水盛繁華才子今遊若到家¶
<pb:KR4e0045_WYG_001-50b>¶
金屏射中雙棲鳥紅燭争開並蒂花問君今年二十幾¶
大顙疎眉有如此少君不愧鮑家郎樂廣應期衛公子¶
氷玉相親情更多泮林官况近如何為言白首甘藜藿¶
豈望青雲到薜蘿¶
　　空江秋篴浮丘鄭助教索予賦之¶
桓家野王弄秋玉流落秋亭半枝竹君山老人何處歸¶
夢入瀟湘洞庭曲浮丘仙客五湖心復向滄波學鳳吟¶
不吹玉塞梅花調不奏青樓楊栁音商聲遲遲羽聲急¶
<pb:KR4e0045_WYG_001-51a>¶
寒葦飛花露香入水靈解珮撇波來山魅吹燈倚雲泣¶
萬事無心一葉舟夜寒星斗落船頭數聲絶島魚龍曙¶
三弄澄潭鴈鶩秋初聞鳳在岡倏爾鼉吟水天籟風泉¶
何處鳴落木寒狷一時起浮丘子通靈仙汗漫終懸魏¶
闕情曲終又欲蓬萊去日抱雲璈朝玉京¶
　　酌陳師貢¶
雲卧碧溪裏别來凡幾春口中獨未言聲利身上何曾¶
染市塵君家兄弟多逢掖吐論遥輕二千石髙蹈寜耕¶
<pb:KR4e0045_WYG_001-51b>¶
數畝田折腰恥作諸侯客傾蓋逢君惜未深見君同調¶
復同心祗今交遊重朱綬何人貴義輕黄金世人共笑¶
悠悠者擊刺狂歌孟諸野萬事秋空一片雲得錢且醉¶
黄壚下聞道朝廷禮數優衣冠闕下盡名流愛君更欲¶
君先達顧我滄江空白頭¶
　　耽犂子歌為長樂鄭友衆賦¶
新寧才人心不羈腹中三禮猶耽犂生事常懐汶陽北¶
夢遊未識㶚陵西青山白野閒來坐離黍吹花向人墮¶
<pb:KR4e0045_WYG_001-52a>¶
瀟洒還同谷口耕風流也學南陽卧誰知宣室聘雄才¶
不使遺賢滯草萊使者飛書催上道郎官立馬送離杯¶
幾囘待詔金門裏櫪上華驄末由試甲第歌中少故人¶
五侯賓從無知已以兹翻憶鹿門春却向清時便乞身¶
匹馬行辭白門栁羣公餞出秣陵塵故園獨樹閩川道¶
數畝山田半秋草孺子應知食力安淵明况及歸來早¶
入門長嘯復長歌仍把春衣換薜蘿自言林下耽犂好¶
不道天朝薦剡多¶
<pb:KR4e0045_WYG_001-52b>¶
　　題髙漫士為王明府繪吴航勝覽¶
無諸故國新寧縣西控雄藩古侯甸文物遥通漢職方¶
河山舊入秦封建霸氣榮光幾百秋卉衣椎髻變中州¶
清朝禮樂彌寰宇比屋絃歌見魯鄒六平逺樹烟中出¶
百里清暉趣非一一片滄波海嶼秋千門霽色扶桑日¶
滄波東逝日悠悠憶昔英雄駐采舟御國歸龍何處在¶
太常雲去至今愁伸䝉巖頭桂香晚中丞石上苔花滿¶
陳蹟空餘野鳥飛英聲不逐浮雲散我侯逺抱連城璧¶
<pb:KR4e0045_WYG_001-53a>¶
僚佐相輝應籍籍近郭行春露冕時古臺下馬彈琴夕¶
風流墨客龍門士揮霍霜毫寄深意都將勝槩紀方輿¶
更喜賢侯重民事¶
　　白馬篇¶
宛馬如雪色青絲鞴來好五陵俠少年騎向長安道長¶
安道上花正香吴姬壚頭紅粉粧翩翩白馬繫髙栁據¶
坐胡床喚酒嘗自矜出入金門裏立在殿庭誰敢視武¶
皇昇天去不歸人馬蕭條翻被欺不及田翁學種穀日¶
<pb:KR4e0045_WYG_001-53b>¶
日村中抱黄犢¶
　　老將行¶
生小事邊州罷歸頭盡白玉門邏逤别來深雲鳥魚麗¶
舊曾厯三尺吴鈎兩斛弓絓在閒門髙閣中羽林一二¶
少年輩昨日封侯欺老翁翻思戰塲裏秋霜㫁人骨髑¶
髏夜夜聲滿天盡是長平舊降卒¶
　　賦易水送人使燕¶
燕山北起髙峩峩東流易水無停波北風蕭蕭筑聲切¶
<pb:KR4e0045_WYG_001-54a>¶
昔人於此送荆軻圖中匕首非良計堪嘆燕丹無逺器¶
髑髏空死樊將軍日暮秦兵滿燕市往事空餘易水寒¶
白翎飛下地椒乾經過此地對流水知爾踟蹰馬上看¶
　　筝人勸酒¶
新豐美人青樓姬絳裠素腕嬌雙眉暫歇秦筝勸郎酒¶
西凉葡萄金屈巵郎君但飲休辭醉百年悠悠夢中是¶
神血朝凝不復知日暮青山北邙裏迴身更整十三絃¶
金鴈離離繞鈿蟬十二欄杆月將墜錦筵紅燭浮青烟¶
<pb:KR4e0045_WYG_001-54b>¶
人生歡樂那能久豈悮星躔倏奔走妾容未改君少年¶
日日尊前勸君酒¶
　　長相思¶
長相思相思春復秋秋風撲簾霜入樓巻簾見月令人¶
愁鶴闗音信長悠悠絡緯夜鳴聲㫁續梧桐蕭颯寒椶¶
緑秦筝獨抱咽繁絃為君彈作相思曲相思復相思思¶
君君不知願為鴛與鴦雙飛向天池嵗嵗年年無别離¶
君不來長相思¶
<pb:KR4e0045_WYG_001-55a>¶
　　行路難¶
古鏡蟠龍野苔色赭顔欲改青鬚白三尺魚腸燭下看¶
玉壺擊碎心未寒悠悠漳水輪臺樹信陵平原𣺌何處¶
騎射紛紛杜宛兒驕嘶紫燕躍青驪銅駞陌上春風煖¶
田竇門前客應滿白頭執㦸不遷官盡日草𤣥門自閒¶
雪風蕭蕭面如割史雲桁上無全褐君不見羊膓九折¶
坂覆轍相尋嵗華晚君不見瞿塘灧澦灘敗蓬如舞落¶
驚湍田文失勢馮驩去廷尉門空鳥啼樹二君所見何¶
<pb:KR4e0045_WYG_001-55b>¶
太遲署門謝客徒爾為食客滿堂盡珠履剖膽輸肝竟¶
誰是階前車馬若雲屯倏忽蒼苔生滿地感激令人氣¶
不平中宵起坐待天明唯有君家梁上燕秋去春來無¶
世情¶
　　望秋月¶
望秋月在家見月如等閒幾度天涯望秋月明月雖同¶
非故山舉頭問明月古往今來幾圓缺明月如有言問¶
我少年今白髮君不見汾水秋風鴻鴈來鄴中歌舞盡¶
<pb:KR4e0045_WYG_001-56a>¶
蒼苔憂懽只問今時月曾照離宮與露臺今月應將古¶
月同古人今在九泉中誰言金粟西陵下不見流光到¶
梓宮¶
　　妾薄命¶
玉釵堕地無全股雙鳳蟠龍兩飛去雖蔵匣底終棄捐¶
欲賣傍人不直錢轆轤宛轉黄金井手挽銅缾繫纎綆¶
誰知綆㫁缾堕泉千尺深沈不窺影銅缾堕泉釵堕地¶
君心何得生離異¶
<pb:KR4e0045_WYG_001-56b>¶
　　去婦詞¶
刺促何刺促東家迎鸞西家哭哭聲休使東家聞東家¶
新婦嫁郎君滿堂笑語看珠翠夾道風傳蘭麝薫浮雲¶
上天花落樹君心一失無囘悟明知遣妾何所歸飲淚¶
行尋出門路青銅鏡面無光采苦心尚在容華改東家¶
新婦傾城姿似妾從前初嫁時¶
　　東樓歌¶
東樓美酒黄金杓客子迎霜葛衣薄西樓朝飯盤有魚¶
<pb:KR4e0045_WYG_001-57a>¶
客子家林無斗儲他人方寸那堪托傾倒三盃吐然諾¶
咫尺相看隔九疑不待明朝異山嶽君不見牙籖緗帙¶
滿床頭不及雷塘百畝秋君不見誦詩三百徒為爾秦¶
青一弄傾人耳滄波去去堪乗興野鶴孤雲本無定毛¶
生自薦祗徒勞魯連豈顧千金贈行路難難重陳史雲¶
只合長苦辛落拓還騎少遊馬往來嵩華青山下¶
　　代閨人答輕薄少年¶
繁華嘯芳年蔓草對幽思妾本趙燕姿誤身任俠子長¶
<pb:KR4e0045_WYG_001-57b>¶
安任俠矜少年五花白馬黄金鞭平明馳逐新豐市日¶
晚吴姬壚上眠玉驄一别知何處可惜佳期夢中度笻¶
竹丁香起暮愁枕屛十二巫山雨露盡冬青猶未迴轉¶
頭黄葉委蒼苔空簾盡日無人見寂厯黄昏月又來¶
　　水墨鸜鵒¶
山鸜鵒羽㲯毿聲斷續不逐雌雄向空谷何事孤枝抱¶
寒獨山桃野竹更芳菲縱有虞羅也見機紅香落盡忽¶
飛去深山古木行人稀¶
<pb:KR4e0045_WYG_001-58a>¶
　　孀婦吟¶
開篋見珠翠思君前日情祗言恩愛長相顧豈誤音容¶
隔死生東流逝水何時返倏忽青天綵雲散銅鏡粧臺¶
不復窺羅襦綉被荒塵滿月明繐帳凉如水燈火熒熒¶
照虛位寂寞空簾鵲影閒蕭條窮巷蟲聲碎東鄰車馬¶
如雲屯西鄰謌舞日紛紛不羨他家夫婦好寧甘守節¶
在君門新墳峩峩倚山麓春去秋來草應緑夜半傷心¶
不忍啼天明獨抱孤兒哭¶
<pb:KR4e0045_WYG_001-58b>¶
　　送陳滄洲遊浯水便登方廣巖¶
閩山西來多法園谿西一道通仙源林花貝葉相輝映¶
道林鑿齒皆清言遥巖二月霜花積千丈垂蘿裊烟碧¶
水簾風巻半空寒石室雲來萬山白真僧不見賓頭盧¶
片月孤峯色相癯六時天樂聞鐘磬百尺風潭寫畫圖¶
仙舟此别饒佳趣豈學悠悠向平去林僧定掃壁間苔¶
山人况有驚人句¶
　　書閩憲淮安陸公驄馬朝天巻¶
<pb:KR4e0045_WYG_001-59a>¶
驄馬新鑿蹄翩翩錦障泥朝鳴栢臺下莫走金陵西金¶
陵西上連雙闕白門秋風桂香發手中玉斧綉為衣馬¶
上霜威面如鐵故園淮水望猶賖心念王程不顧家閶¶
闔九重歸使節爐烟咫尺誦皇華朝囘月隠南宮樹夢¶
裏猶聴七閩雨一道風霜露冕時幾年紅海星軺曙聖¶
主恩深念逺臣窮荒今日賴咨詢功成畢竟登台輔應¶
繼貞元第一人¶
　　題新寧陳叔謨留耕别墅¶
<pb:KR4e0045_WYG_001-59b>¶
識子青年未官祿閉户看書心亦足南畝東臯厭逺尋¶
退耕却在靈臺曲靈臺一道自通天中有冷冷幾竅泉¶
犂牛錢鏄知何用仁作春苗義作田大田多稼多為爾¶
豈必流傳到孫子何似君家方寸中子孫食力垂無窮¶
　　奉賦僉憲陳公鶴峯親舍¶
栢臺使者金門吏家住恵陽萬山裏青山厯厯孟家鄰¶
喬木蒼蒼鄭公里黄鶴連峯入翠微白雲親舍對清暉¶
山厨日送茅容膳野服時逢萊子衣别來久矣懐郷國¶
<pb:KR4e0045_WYG_001-60a>¶
身受皇恩歸未得林鳥頻聞返哺聲萱花幾變忘憂色¶
七閩露冕肅秋霜攬轡唯應憶范滂㑹使郷人看晝錦¶
恵陽山水有輝光¶
　　題張少尹淳溪燕居巻¶
溧陽咫尺金陵道行人盡説淳溪好美髯公子未歸時¶
飽食河魚飯秔稻公子青年氣最豪身長七尺錦宮袍¶
清寒玉露金莖直蕭洒雲天海鶴髙别來倍憶淳溪栁¶
密葉青青覆虛牖愛日堂中五綵衣春風席上連枝秀¶
<pb:KR4e0045_WYG_001-60b>¶
三年佐縣得哦松官舍蕭然多好容應待郷林歸省日¶
又從霄漢沐恩濃¶
　　贈黄典幕修築隄防¶
君不見召公埭白渠叔敖鄭渾功最殊年豐粒米多嬴¶
餘閩州屬縣滄海隅築海為田農力劬炎風赤日秋草¶
枯漫漫斥鹵連荒蕪民飢不足供王租我公到來人復¶
蘇鳩工築防備不虞濱澗嚴湖水可瀦汙邪甌窶變膏¶
腴禾黍油油接桑榆公田有穀兵有儲春風二月花滿¶
<pb:KR4e0045_WYG_001-61a>¶
途村北村南開酒壚黄堂白叟但勸娱馴雉不驚雄哺¶
雛紅蓮寳幙瑩冰壺玉樹掩映青珊瑚訟庭無事鞭用¶
蒲功歸令尹名不沽政成秣馬朝京都便當發軔青雲¶
衢願作霖雨霈九區非但小邑䝉沾濡¶
　　贈照磨瑞桃歌¶
成周嘉禾紀王瑞一莖芃芃連九穂漢家宮殿發靈芝¶
金光曄曄生銅池紫文緗核浮香來復見君侯府庭内¶
王母仙根豈浪傳𤣥都佳種今猶在繁花並蒂玉交柯¶
<pb:KR4e0045_WYG_001-61b>¶
異體同苞孕太龢非闗雨露生成别自是公門佳氣多¶
紅蓮幙下開仙館何必天台羨劉阮鸚鵡斜飛不敢窺¶
祥烏欲下空偷眼錦袍朝覲又承恩采摘唯應奉至尊¶
宸居玉食天齊夀九節昌陽何足論¶
　　送閩縣尹松江張公秩滿之天官¶
吴苑梨華赤闗閩霜度時輶軒首京路蹀躞嘶青驪郎¶
官舊隠松江口門前種得先生栁忽逢明主垂衣裳肯¶
使遺賢滯陵藪三年製錦動香名千丈澄潭照眼清日¶
<pb:KR4e0045_WYG_001-62a>¶
與同官俱坐嘯頓令豪吏盡銷聲君家文獻非常調健¶
筆雄詞世應少卓茂何妨密縣卑魯恭豈謂中牟小鳳¶
臺西上雪花飛琴鶴翩翩也自随雲霄相逐䕫龍逺留¶
此甘棠去後思¶
　　歌行奉餞閩守姑蘇陸公秩滿之京¶
吴門山水多竒秀使君獨繼宣公後錦袍新綉鷺絲紋¶
銀印低垂虎頭綬閩城官栁拂雙旗花裏行春五馬遲¶
訟庭幾度聞鳴鵙仙館三囘見茘枝功成又欲朝京去¶
<pb:KR4e0045_WYG_001-62b>¶
逺心已絓南宮樹枇杷開花鴻鴈霜此時正及郷山路¶
車傍父老持百錢馬上同官惜别筵冦恂好借留河内¶
黄霸終須出潁川金陵客舍春還早快馬輕裘滿馳道¶
使君行篋但蕭然唯有貞元諫書草¶
　　贈閩藩叅政永嘉楊公秩滿之天官¶
春闈戰勝得名香錦袍白馬尚書郎景星流輝煥霄漢¶
鳴鳳展翼翔朝陽承恩出入蓬萊殿天子殷勤寄方面¶
七閩父老候幨帷八郡諸侯拜車傳無諸舊國古雄都¶
<pb:KR4e0045_WYG_001-63a>¶
更喜明公遂剖符千尋泰華懸秋月一片清冰烱玉壺¶
憶從西笑離郷陌鴈蕩天台夢中碧戀國常思瀝寸忠¶
匡時每欲陳三策三年報政出閩藩千里趨朝覲至尊¶
好留召伯甘棠恵應沐周王湛露恩¶
　　贈閩郡别駕江右傳公考滿之京師¶
豫章才子龍門客别駕閩州聲籍籍春帆曾食漢家魚¶
秋燈幾聴南雄笛王程迢逓不辭難守道何妨未轉官¶
白雲片片郷山逺風木蕭蕭隴日寒銀粧束帶烏紗帽¶
<pb:KR4e0045_WYG_001-63b>¶
錦作朝衣紫鸞誥佐郡長懸魏闕情歸&KR0406;又指吴門道¶
江亭把酒别同僚盧橘花深惜去橈南宮此度非常調¶
應接鵷鸞上九霄¶
　　題陸太守瞿塘日暮圖¶
白帝城頭烏欲棲瞿塘峽裏暝猿啼山通劒門峨眉逺¶
水落荆門郢樹低公孫舊業知何處十二危灘虎鬚怒¶
鴈飛愁度百勞闗行人畏到三巴路絶壁連峰馬道賖¶
石林殘照幾人家垂蘿夾岸迷天影午夜滄波逗月華¶
<pb:KR4e0045_WYG_001-64a>¶
巫陽縹緲望中開行雨行雲尚有臺山花不省襄王夢¶
野鳥何知宋玉懐岷江一道向西來蜀客帆檣邐迤迴¶
洪濤有時不可下灧澦當頭大如馬紛紛世路羊膓曲¶
豈獨瞿塘駭心目盡知險處重周防誰肯安流慮傾覆¶
使君髙誼輕常調吏散披圖但長笑明朝身到五雲端¶
下見瞿塘一盃小¶
　　三山朱孔周南樓偉親¶
飛樓軼浮埃逈繞三峯翠樓中十二曲欄干下瞰蒼蒼¶
<pb:KR4e0045_WYG_001-64b>¶
但鱗次七閩重鎮舊繁華九陌三衢十萬家連營國步¶
軍容盛法宇仙臺鳥道斜遥天塔影迴孤鴈何限清暉¶
巻虚幔洗馬濠頭過雨香釣鱸磯下春潮滿白雲飛上¶
越王山憶昔豪華午夢間城池百戰今誰在草色千門¶
幾度閒玉章繪袞分秦土琱弓白馬空陵樹霸氣榮光¶
共𣺌然屠龍射鱷知何處登臨懐古興悠悠酌酒彈絃¶
醉不休博陵才子能髙咏靈武詞人解唱酧門外金羈¶
多上客獨憐王粲未銷憂¶
<pb:KR4e0045_WYG_001-65a>¶
　¶
　¶
　¶
　¶
　¶
　¶
　¶
　¶
<pb:KR4e0045_WYG_001-65b>¶
　¶
　¶
　¶
　¶
　¶
　¶
　¶
　白雲樵唱集巻一¶
